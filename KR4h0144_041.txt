# -*- mode: mandoku-view; -*-
#+TITLE: 御訂全金詩增補中州集
#+DATE: 2015-08-25 00:41:54.775844
#+PROPERTY: ID KR4h0144
#+PROPERTY: BASEEDITION WYG    
#+PROPERTY: JUAN 卷三十九
<pb:KR4h0144_WYG_041-1a>¶
　欽定四庫全書¶
御訂全金詩增補中州集巻三十九¶
　　劉鄠縣昂(三首/)¶
　　　　昂字次霄濟南人承安五年進士調鄠縣令劉¶
　　　　光甫曾為同官稱次霄高材博學詩時有佳句¶
　　　　云¶
　　　　補歸潛志劉昂次霄濟南人有才譽以先曽有¶
　　　　劉之昂故號小劉之昻泰和南征作樂章一闋¶
<pb:KR4h0144_WYG_041-1b>¶
　　　　上平西為時所傳其詞云蠆鋩舉螗臂展敢盟寒¶
　　　　視洞庭彭蠡狂瀾天兵小試萬蹄一飲楚江乾¶
　　　　捷書飛上九重天春滿長安舜明文唐日月周¶
　　　　禮樂漢衣冠洗五川煙瘴江山全蜀下也劔闗¶
　　　　何用一泥丸有人傳信日邊來都䕶先還終鄒¶
　　　　平令¶
　　　零口早行¶
　馬上兀殘夢沈沈天向晨行雲如妬月古道不逢人野¶
<pb:KR4h0144_WYG_041-2a>¶
曠耕聲逺山高露氣新哦詩無好語聊爾一吟呻¶
　　讀三國志二首¶
虎視鯨吞卒未休一時人物盡風流婦翁正得黄承彥¶
兒子當如孫仲謀乳臭嗣君真寄坐齒寒鄰國莫分憂¶
阿瞞狐媚無多罪誰作桓文得到頭¶
泣漢遺黎血未乾繁昌新築受終壇天球寶鼎私臧獲¶
坎井㘭堂局鳯鸞地易主賔窮赤壁勢成螳雀事烏丸¶
陳言袞袞令人厭枉就輸棋覆舊盤¶
<pb:KR4h0144_WYG_041-2b>¶
　錦峰王仲元(三首/)¶
　　　仲元字清卿平陰人承安中進士以能書名天¶
　　　下歴京兆轉運司幕官子公茂今在雲中¶
　　　補歸潛志王府判仲元字清卿東平人廣道先¶
　　　生之姪也工書法趙黄山自號錦峰老人卒於¶
　　　京兆幕¶
　　　附楊奐錦峰王先生墓表先生姓王氏諱仲元¶
　　　字清卿家平陰廣道先生之猶子明道先生之¶
<pb:KR4h0144_WYG_041-3a>¶
　　　子世以儒道著一時名公鉅人若党懷英趙渢¶
　　　皆師尊之先生舉進士有聲承安五年四舉推¶
　　　恩資高雅清苦寡言笑無雜賔嘗知阿干縣憲¶
　　　司以簡靜聞退食擁琴書不出正襟危坐似與¶
　　　世相忘也遇㑹心者雖對談竟日未聞渉貴游¶
　　　可喜事人信其為古君子也而書名尤重小楷¶
　　　介歐虞間用薦者召應奉翰林文字同進士入¶
　　　玉堂自先生始改陜西東路轉運司鹽鐵判官¶
<pb:KR4h0144_WYG_041-3b>¶
　　　適書藍田山碑飲玉漿偶得疾卒於官舎貞祐¶
　　　四年也卒之日家無餘貲藁葬城南鴈塔之陰¶
　　　隣永平王尚書擴墓經兵寺宇廢盪荆棘埋没¶
　　　迷所在後三十八年尚書子元卿至審其墓西¶
　　　十五步初元卿許並負而東既而恐親族零落¶
　　　無可歸甲寅五月九日奉天楊奐感念平素㑹¶
　　　長安邳邦用楊天德來獻臣同德張琚高唐趙¶
　　　安世柝津張儆燕南毛居仁耿都陳殳雲中孟¶
<pb:KR4h0144_WYG_041-4a>¶
　　　攀鱗太華郭時中鄠郊范文炳平陸貟擇加以¶
　　　衣衾藏之故穴葢有待也¶
　　雪中同周臣内翰賦¶
天上瑞花散不收温温叶氣浹皇州横溪月澹梅宜臘¶
平野風閒麥有秋清興雅高東武會孤吟誰似灞陵游¶
西山玉立三千丈好句都輸趙倚樓¶
　　雪¶
初稀時拂拂稍密自紛紛老樹曉迷月瘦峯寒帖雲色¶
<pb:KR4h0144_WYG_041-4b>¶
從空際得聲向靜中聞客枕清無夢哦詩徹夜分¶
　　贈青柯坪隱者¶
太華神明觀青柯小有天大哉霄壤内無此弟昆賢齊¶
物三千行棲雲二百年初平初起後又得兩臞仙¶
　盧宜陽洵(一首/)¶
　　　洵字仁甫高平人李承㫖致美見所作上梁文¶
　　　勉使就舉六十一嵗吕造牓登科歴河南府教¶
　　　授河陽丞宜陽令致仕後居伊陽年八十三卒¶
<pb:KR4h0144_WYG_041-5a>¶
　　　仁甫有詩學以鞏原及赤壁圖詩著名招飲云¶
　　　南園仙杏猩紅破北渚官醪玉液醇已約尊前¶
　　　成二老全勝月下作三人¶
　　白溝¶
白沙清淺不容舟遼宋封疆限此溝到了山河無定主¶
碧波依舊只東流¶
　刁涇州白(三首/)¶
　　　白字晉卿信都人吕造牓乙科歴涇州幕官入¶
<pb:KR4h0144_WYG_041-5b>¶
　　　補省掾卒作詩極致力樂府尤有風調今散失¶
　　　不復見矣¶
　　渭水¶
渭水秋天白驪山晚照紅行人迷古道老馬識新豐霜¶
雪滿歸鬢乾坤猶轉蓬愁來成獨酌醉袖障西風¶
　　物質¶
物質方圓定營營止自疲鶴鳬傷斷續鵬鷃失高卑巧¶
宦多成拙徐行未必遲可憐箏上鴈來往聽人移¶
<pb:KR4h0144_WYG_041-6a>¶
　　送花¶
縱横詩酒少年曾老矣追懽謝不能種出好花無用處¶
東鄰乞與坐禪僧¶
　劉户部光謙(一首/)¶
　　　光謙字達卿瀋州人父澤字潤之為部掾斷獄¶
　　　有陰德劉之昂與之酬唱其詩有云侯門舊説¶
　　　炎如火陋巷今猶冷似氷半夜杯盤長袖舞白¶
　　　頭書册短檠燈用是人不敢以府史待之達卿¶
<pb:KR4h0144_WYG_041-6b>¶
　　　泰和三年進士資幹局處事詳雅為朝廷所知¶
　　　累官司農少卿病瘡許州宣宗勅國醫診視之¶
　　　卒年五十六好問為舉子時識於登封相得甚¶
　　　歡罇酒談笑有味使人不能忘也¶
　　寄陳正叔雷希顏¶
東南形勝古徐州人物休評第㡬流落落陳雷天下士¶
故應連榻臥黄樓¶
　毛提舉端卿(一首/)¶
<pb:KR4h0144_WYG_041-7a>¶
　　　端卿字飛卿彭城人父矩桓州軍事判官殁王¶
　　　事飛卿二十嵗始知讀書游學齊魯間備極囏¶
　　　苦饑凍疾病不以廢業凡十年以經義魁東平¶
　　　泰和三年擢第累遷提舉𣙜貨司户部員外郎¶
　　　性剛明疾惡過甚坐與監察御史相可否為所¶
　　　中傷降鄭州司候改孟津丞將復用矣㑹卒子¶
　　　思適今居東平¶
　　題崞縣郝子玉此君軒¶
<pb:KR4h0144_WYG_041-7b>¶
桂林名姓一枝新萬竹青青德有鄰渭上風烟分别泒¶
山陽詩酒屬閒人心期已到冰霜窟眼界不知花栁塵¶
萱背從今看輝映嫩香新粉四時春¶
　康司農錫(一首/)¶
　　　錫字伯禄寧晉人其祖嘗與兄弟分財他田宅¶
　　　無所問止取南中生口十餘人縱為民而已以¶
　　　故家獨貧父奕為里胥性純篤縣令嘗倚之以¶
　　　納賄及令為御史所劾奕自念言直則令被罪¶
<pb:KR4h0144_WYG_041-8a>¶
　　　終世不齒渠官長而我以事證之何以立於世¶
　　　乃自縊而死令竟以無迹可尋獲免伯祿既養¶
　　　於外祖田氏田氏見伯祿骨骼異他兒謂當有¶
　　　望使之應童子舉飲食臥起躬自調䕶備極勞¶
　　　苦得解赴都一日日暮行茭葦中懼為同行所¶
　　　遺至背負伯祿而行及長師柏鄉王翰周輔束¶
　　　脩不能備周輔與諸公共賙給之黄裳榜擢第¶
　　　歴櫟陽簿警巡判官辟彭原令補省掾考滿遷¶
<pb:KR4h0144_WYG_041-8b>¶
　　　開封府判官拜監察御史言宰相侯摰師安石¶
　　　非相材提㸃近侍局宗室安之聲勢焰焰請託¶
　　　公行不可使久在禁近朝議偉之選授右司都¶
　　　事京南路司農丞破上蔡諸縣羣不逞把持之¶
　　　嘗以河中治中充行六部郎中從軍城陷投水¶
　　　死伯祿孝於母友於其弟有恩義於朋友從政¶
　　　則死心以奉公為民古所謂公家之利知無不¶
　　　為者惟伯祿為然同年生如雷希顏冀京父宋¶
<pb:KR4h0144_WYG_041-9a>¶
　　　飛卿之等名士數十人世以比唐日龍虎榜至¶
　　　論氣質尚以伯祿為稱首云¶
　　　補歸潛志康司農錫字伯祿趙州人與雷希顏¶
　　　冀京父同年進士正大初由省掾拜監察御史¶
　　　上章言㸃檢完顔薩哈勒與赫舎哩約赫德大¶
　　　恣横不法時二人權勢赫然伯祿皆不屑士論¶
　　　稱焉後為河南路司農少卿再授河中帥府經¶
　　　歴官北兵陷河中率帥兵南奔濟河船敗死為¶
<pb:KR4h0144_WYG_041-9b>¶
　　　人重厚有為頗讀書嘗賦打毬詩云高飛遠走¶
　　　偶然爾坎止流行恣所之余先子云亦有理也¶
　　按部南陽有贈¶
魯山佳政霑鄰邑白水歡謠見路人縣務清談君自了¶
農郊夙駕我何勤星河直上冰輪轉桃李前頭玉樹春¶
海宇疲民望他日草堂那得遽移文¶
　張戸部德直(一首/)¶
　　　德直字伯直平陽人叔祖邦彥字彥才張楫榜¶
<pb:KR4h0144_WYG_041-10a>¶
　　　登科以當川令致仕有松堂集行於世嘗有詩¶
　　　云青山淡淡水溶溶盡出蒼祇㸃化工無限燒¶
　　　痕渾綠染可憐高木待春風父廸祿字仲英明¶
　　　昌初進士歴岐山上黨二縣令卒於省掾伯直¶
　　　貞祐三年進士釋褐新平簿辟藍田令秩滿父¶
　　　老詣行臺留再任去之日為立生祠移沔池通¶
　　　許召補省掾選授右警巡使終於同知武勝軍¶
　　　節度使事子城今居永寧¶
<pb:KR4h0144_WYG_041-10b>¶
　　叔能見過¶
度嶺千峰濶沿溪一徑微山寒花發晚村迥客來稀强¶
飲酬佳節悲歌送夕暉平生愛歡聚衰病與心違¶
　馮辰(一首/)¶
　　　辰字駕之臨潼人貞祐三年進士辟涇陽令九¶
　　　嵗知作詩¶
　　雨後(時年/十三)¶
東風花外錦鳩啼喚起西山雨一犁綠滿蔬畦人不到¶
<pb:KR4h0144_WYG_041-11a>¶
桔槔閒立夕陽低¶
　王世昌(二首/)¶
　　　世昌字慶長寧州人貞祐三年同進士出身以¶
　　　信都丞致仕¶
　　過華州¶
拔地三峰冷翠微落崖飛瀑噴珠璣吟鞭落托騎驢過¶
戰刃韜藏牧馬歸十丈玉蓮秋不謝半楞掌月晝還飛¶
地靈人傑無遺逸未分蟠螭老布衣¶
<pb:KR4h0144_WYG_041-11b>¶
　　方城東寺海棠¶
苦苣如針草有芒桃花輕薄絮顛狂少陵例有詩沾丐¶
只枉無言到海棠¶
　李宜陽過庭(一首/)¶
　　　過庭字庭訓武亭人貞祐二年進士歴宜陽永¶
　　　寧滎陽三縣令所去見思入為右曹掾斷獄寛¶
　　　平當妖賊李亨首坐所詿誤數百人皆從輕法¶
　　　正大中擢右三部司正終於昌武軍節度副使¶
<pb:KR4h0144_WYG_041-12a>¶
　　　少日從太原王正之學故詩文皆有可觀人初¶
　　　與交者皆不能合久之知其為淳質長厚人也¶
　　　壬寅四月暴卒於東平子萼字華甫¶
　　讀公孫𢎞傳¶
古來好客數平津我道真龍未必真一箇仲舒容不得¶
不知開閤為何人¶
　田錫(二首/)¶
　　　錫字永錫宛平人興定五年進士調新蔡主簿¶
<pb:KR4h0144_WYG_041-12b>¶
　　　閒居南陽驥立山下資豪爽自少日有聲場屋¶
　　　間作詩甚多弔蘇墳一篇有英靈還却眉山秀¶
　　　依舊東風草木天之句世鬨傳之¶
　　　補歸潛志田永錫義州人叔思敬耀卿名進士¶
　　　永錫少有詩聲其過東坡墓云冨貴一場春夜¶
　　　夢文章萬斛冷雲泉英靈還却眉山秀依舊春¶
　　　風草木天為人傳誦興定末同余試南京擢第¶
　　　遭亂南奔在江淮間病卒¶
<pb:KR4h0144_WYG_041-13a>¶
　　牧牛圖¶
干戈擾擾徧中州挽粟車行似水流何日承平如畫裏¶
短蓑長笛一川秋¶
　　故縣别業¶
九折驅車夢易驚一㕓老計喜初成園蔬不借將軍地¶
宅劵何勞宰相名山入平簷供逺翠水環釣石得深清¶
漫郎聱叟琦玗子誰悟他生與此生¶
　張介(一首/)¶
<pb:KR4h0144_WYG_041-13b>¶
　　　介字介夫彭城人正大元年經義第一人歴鞏¶
　　　榖熟二縣令幼有賦聲為人有藴藉嘗贈詩人¶
　　　楊叔能末章云我貧自救如沃焦君來過我亦¶
　　　何聊為君欲寫貧士歎才思殊減荒村謠楊初¶
　　　以荒村謡得名故云¶
　　讀天寶遺事¶
不但昨非今亦非上皇騎馬淚沾衣曲江死後無忠諫¶
却憶詞人秋鴈飛¶
<pb:KR4h0144_WYG_041-14a>¶
　龎漢(一首/)¶
　　　漢字茂𢎞平晉人正大末年進士沈毅有志節¶
　　　待次内鄉北山兵亂遇害¶
　　終南谿¶
冷雲低壓萬長楊十㖽秋陰鎻北堂門外兵塵漲秦楚¶
水邊烟景似湖湘荷翻山雨僧窓晚竹汎溪風客枕涼¶
早晚初平遂真隱遶陂閒牧石頭羊¶
　宋景蕭(二首/)¶
<pb:KR4h0144_WYG_041-14b>¶
　　　景蕭字望之濟川族孫正大六年進士辟令泰¶
　　　安未赴遭亂望之於劉景𤣥為外兄故其詩頗¶
　　　獲沾丐嘗有荒山銷盡古今魂之句詩家稱焉¶
　　河陽望河朔感遇一首¶
南來邊報日駸駸思禹亭高淚滿襟野燒為誰留白草¶
荒城空自隔疎林鴈聲不斷天連水山色無情古又今¶
離合興亡只如此往年爭識少陵心¶
　　春雪用上官明之韻¶
<pb:KR4h0144_WYG_041-15a>¶
啑啑春蟲閙撲窓地爐茶鼎蚓聲長詩中有味清於酒¶
只欠冰梢數㸃香¶
　李警院天翼(三首/)¶
　　　天翼字輔之固安人貞祐二年進士歴滎陽長¶
　　　社開封三縣令所在有治聲遷右警巡使汴梁¶
　　　既下僑寓聊城落薄失次無以為資辟濟南漕¶
　　　司從事方鑿圓枘了不與世合衆口媒孽竟罹¶
　　　非命輔之材具甚美且有志於學與人交欵曲¶
<pb:KR4h0144_WYG_041-15b>¶
　　　周密久而愈厚死之日天下識與不識皆為流¶
　　　涕予謂天道悠逺良不可知而天理之在人心¶
　　　者亦自不冺也¶
　　還家三首¶
幽花雜草滿城頭華屋唯殘土一丘鄉社舊人何處在¶
語音强半是陳州¶
牡丹樹下影堂前㡬醉春風榖雨天二十六年渾一夢¶
堂空樹老我華顛¶
<pb:KR4h0144_WYG_041-16a>¶
殊音異服不相親獨倚荒城淚滿襟秪有青山淡相對¶
似憐我是此鄉人¶
　劉神童㣲(一首/)¶
　　　微字伯祥益都人七嵗能文道陵召入宫賦鳯¶
　　　凰來儀二首稱㫖賜經童出身係籍太學後登¶
　　　貞祐二年第¶
　　春栁應制得城字¶
翠細圓勻綠線輕著行排立弄新晴更看三月春風裏¶
<pb:KR4h0144_WYG_041-16b>¶
散作飛花滿鳯城¶
　　　附金史選舉志明昌元年益都府神童子劉住¶
　　　兒年十一嵗能詩賦誦大小六經所書行草頗¶
　　　有法孝行夙成乞依宋童子李淑賜出身且加¶
　　　以恩詔上召至内殿試鳯凰來儀魚在藻詩又¶
　　　令賦旱詩上嘉之賜本科岀身給錢粟官舎令¶
　　　肄業太學¶
　　　附莊靖集王翼字輔之性頴悟勤於學七嵗常¶
<pb:KR4h0144_WYG_041-17a>¶
　　　從師行有誦杜牧之華清宫詩後師舉似歴歴¶
　　　能道之師頗竒焉八嵗能屬文既長日記千言¶
　　　應進士舉因感疾遂留意於醫尤精於易占無¶
　　　不應於秀老德老二人處悟禪理太原公處精¶
　　　術數誦古今才人詩得句法自著有古律詩三¶
　　　百餘篇長短句二百首¶
　　　附金蓮正宗記張神童馬丹陽詩云海上文章¶
　　　第一儒重陽曾向醉中扶古今多少修真者應¶
<pb:KR4h0144_WYG_041-17b>¶
　　　比先生一箇無¶
　郭宣道(一首/)¶
　　　宣道字德明邢州人系出衣冠家人物楚楚而¶
　　　有老成之風貞祐中客南陽名士定興張履坦¶
　　　之罷鄧州觀察閒居此縣之石橋見德明愛之¶
　　　招致門下飲食教督委曲周備遂有聲場屋間¶
　　　正大末没兵中¶
　　送同舎張耀卿補掾中臺¶
<pb:KR4h0144_WYG_041-18a>¶
摩雲頭角看昂藏意外升沈豈易量取士皆知有科舉¶
進身初不在文章闗心鴈塔功名晚試手烏臺嵗月忙¶
此去一官先有路獨憐燈火夜窓涼¶
　張仲宣(二首/)¶
　　　仲宣字利夫相州人舉進士有聲子柔字子友¶
　　　今在林慮¶
　　下第¶
主司頭腦舊冬烘更著書郎骨相窮曉賦得官何足道¶
<pb:KR4h0144_WYG_041-18b>¶
直須遮馬困吳融¶
　　戯題石鹿蜂猴畫巻¶
横槊將軍馬足塵判花學士筆頭春功名果屬丹青手¶
造物如何戲得人¶
　胡汲(一首/)¶
　　　汲字直卿衛州人少有賦聲與新鄭傅伯祥吕¶
　　　鵬舉相友善貌寢陋而滑稽無窮時命不偶竟¶
　　　窮悴而死¶
<pb:KR4h0144_WYG_041-19a>¶
　　　失題¶
　休笑參軍靴不襪莫嗟門客食無魚燕鴻來去端誰使¶
　鵬鷃逍遥本自如潦倒淵明三徑菊荒唐惠子五車書¶
　古人淡裏求真味身外紛華不羡渠¶
　　王修齡(一首/)¶
　　　　修齡字紹先同州人詩有得意好花開早落喚¶
　　　　愁芳草燒還生閒閒愛而戲之目為癡仙人¶
　　　黄葉行送祖唐臣歸柘縣¶
<pb:KR4h0144_WYG_041-19b>¶
　送君黄葉山黄葉紛不埽上有蕭蕭之風樹下有漫漫¶
　之衰草山中黄葉行復青髀肉一消人自老酒盡意不¶
　盡執手臨古道古道連延走錦襄錦襄日暮浮雲翔一¶
　燈孤館相思處寒鴈一聲秋夜長¶
　¶
　¶
　¶
御訂全金詩增補中州集巻三十九¶
