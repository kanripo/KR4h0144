# -*- mode: mandoku-view; -*-
#+TITLE: 御訂全金詩增補中州集
#+DATE: 2015-08-25 00:41:55.004592
#+PROPERTY: ID KR4h0144
#+PROPERTY: BASEEDITION WYG    
#+PROPERTY: JUAN 卷五十
<pb:KR4h0144_WYG_052-1a>¶
　欽定四庫全書¶
御訂全金詩增補中州集巻五十¶
　　李俊民七¶
　　　襄陽詠史¶
　　　　襄陽　闕¶
　　　　南峴山　闕¶
　　　　中峴山　闕¶
　　　　萬山　　闕¶
<pb:KR4h0144_WYG_052-1b>¶
　　　　江漢　　闕¶
　　　　古隄¶
　　(闕/)　　　　　　　　　　　　　年平地溢¶
　　四丈五尺魏太守胡烈補缺隄以利民至唐盧鈞為¶
　　山南節度因烈之舊而增培之俗謂附城北者為金¶
　　鎻隄南曰白銅隄¶
　一決江源水自東長隄隱隱卧如虹不因傳得㐮陽操¶
　人世何由見禹功¶
<pb:KR4h0144_WYG_052-2a>¶
　　　白沙湖¶
　張參議詩未雨還須徹桑土白沙湖上水湯湯元祐¶
　二年邢恕守襄詔以漢有決溢之患其畫經制久逺¶
　之策公來訪被水之地得之東南隅當漢水之衝土¶
　雜白沙水至輙陷民號曰沙湖隄之内其勢平一決¶
　則兩城相望三十里瀦為汙澤近郊之民趨西山甚¶
　至登木杪¶
聞道沙隄水陷時茫茫無處覓完隄當時禹跡依然在¶
<pb:KR4h0144_WYG_052-2b>¶
以壑為隣笑白圭¶
　　　戍邏墾田¶
　羊公鎮襄陽呉人罷守石城戍邏減半分以墾田八¶
　百餘頃公之始至無百日之糧及季年有十年之積¶
屯徹南陽井井田劍牛刀犢兩功全石城驚落呉兒膽¶
野宿貔貅萬竈烟¶
　　　樊城¶
　在襄陽北漢江之湄張參議詩昔年山甫興周地想¶
<pb:KR4h0144_WYG_052-3a>¶
　見曹仁霸魏功昔仲山甫封於樊關羽攻之不能破¶
暫來朱序秦還守初入曹仁漢復功顛倒江山今幾主¶
樊侯依舊襲周封¶
　　　楚昭王廟¶
　在宜城東北唐韓愈作宜城記言之甚詳愈又有昭¶
　王廟詩丘墳滿目衣冠盡城闕連雲草樹荒猶有國¶
　人懐舊德一間茅屋祀昭王¶
一間茅屋暗塵埃香火凄凉幾奠杯故國到今如傳舍¶
<pb:KR4h0144_WYG_052-3b>¶
後人復使後人哀¶
　　　保漢公廟¶
　在襄陽子城南世傳紀信忠義祠今為州之城隍廟¶
將將提兵氣自揚一朝翻為沐猴忙得從虎口抽身去¶
不必雷霆怒假王¶
　　　鄼城¶
　蕭何初封在谷城縣西漢功臣表高祖六年十二月¶
　甲申封曹參以正月甲午封張良最後封蕭何¶
<pb:KR4h0144_WYG_052-4a>¶
誰是興劉第一功我侯只合最先封當時獵犬猶爭甚¶
得鹿權都在指蹤¶
　　　三顧門¶
　世傳襄陽水西門為三顧門先主自此三往見武侯¶
　張參議詩水西門外公來處¶
將軍命駕出門西想見門從向日題山下卧龍誰說破¶
賞音元直在檀溪¶
　　　隆中¶
<pb:KR4h0144_WYG_052-4b>¶
　諸葛亮宅¶
一朝師出震關東料敵曹呉㡬日功未必將軍天下計¶
乾坤容易老英雄¶
　　　鹿門山¶
　有龎德公宅在襄陽東南三十二里杜贈别鄭鍊赴¶
　襄陽詩為於耆舊内試覓姓龎人¶
百年巢穴子孫安十日長聞九日閒說破姓名人不識¶
鹿門山是德公山¶
<pb:KR4h0144_WYG_052-5a>¶
　　　龎士元宅¶
　在襄陽¶
鷹自養來饑肻去龍從卧後顧須頻到頭驥足非難展¶
祗在當時駕馭人¶
　　　徐庶宅¶
　在檀溪之陽習鑿齒與謝安書云游目檀溪念崔徐¶
　之交¶
誰知方寸去留初盡把功名付葛廬舉目檀溪人不見¶
<pb:KR4h0144_WYG_052-5b>¶
空傳谷隱念交書¶
　　　谷隱山¶
　桓温覬覦非望習鑿齒著漢晉春秋以裁正之後以¶
　脚疾廢於里巷襄陽陷堅素聞其名與釋道安俱輿¶
　而致焉與諸鎮書昔晉平呉得二陸今獲士才一人¶
　有半耳¶
衮斧留心漢晉間豈期谷隱避名難一人有半隨秦去¶
不得相離釋道安¶
<pb:KR4h0144_WYG_052-6a>¶
　　　龎公祠¶
　唐龎藴也祠在鹿門山本自衡山得馬大師法來隱¶
　張參議詩家池龍種去無踪珍重龎公似德公龎德¶
　公宅在鹿門山¶
踏破衡山急急囘鳯林盡是陸離材大家了得無生著¶
傾出團圞話裏來¶
　　　斬蛟渚¶
　晉鄧遐為太守襄陽城北沔水中有蛟嘗為人害遐¶
<pb:KR4h0144_WYG_052-6b>¶
　拔劍入水斬之而去¶
久憤江干投水俗近憂泉室泣珠人到頭不是池中物¶
血濺驚波劍有神¶
　　　夫人城¶
　今在襄陽西北一里符丕之攻朱序也其母韓深識¶
　兵勢自登城履行謂西北角當先受弊遂令百餘婢¶
　并城中女丁於其角斜築城二十餘丈冦力攻西北¶
　果挫衂而退襄陽號曰夫人城¶
<pb:KR4h0144_WYG_052-7a>¶
見說韓門素識兵故知西北勢先傾未應有子如豚犬¶
何在夫人自築城¶
　　　誡虎碑¶
　宋傅僎字子成為襄陽令有善政縣多虎僎常追虎¶
　入城誡勵虎去不復為害邑人為立碑¶
未除不必煩周處欲刺何須待卞莊入市如羊聽命去¶
至今無害到襄陽¶
　　　尹氏一門四闕¶
<pb:KR4h0144_WYG_052-7b>¶
　在襄陽縣東南三里唐尹怦有父曰嗣宗居䘮逾禮¶
　貞觀中旌表怦年十三竭力就養父卒負土成墳紫¶
　芝産墓側天子下詔稱揚龍朔中刺史改其閭曰南¶
　陔里子慕先孫仁恕皆著孝行萬歲通天中繼被寵¶
　褒一門四闕張柬之張九齡為之記贊歐陽文忠公¶
　集古錄言之甚詳¶
萱堂猶是忘憂地烏屋相傳反哺恩一段家風自誰出¶
千年鼻祖守關門¶
<pb:KR4h0144_WYG_052-8a>¶
　　　武安君廟¶
　祠白起在南漳縣¶
歸去咸陽是白頭如何此地肻重游分明祀典無交渉¶
只合英靈在杜郵¶
　　　修禊亭¶
　在峴山半王子年拾遺記云江漢之人思周昭王至¶
　春上已祓禊集王祠不如屈原故事¶
相唤相呼上已游國人無日不思周近來烽火連三月¶
<pb:KR4h0144_WYG_052-8b>¶
那得閒杯逐水流¶
　　　漢陰臺¶
　在宜城西三十歩莊子子貢過漢陰見一丈人方將¶
　為圃鑿隧而入井抱甕而出灌用力甚多而見功寡¶
　子貢曰有械於此夫子不欲乎鑿木為機後重前輕¶
　挈水若抽其名為橰為圃者笑曰有機械者必有機¶
　事有機事者必有機心機心存於胸中則純白不備¶
　神生不定非吾不知羞而不為也¶
<pb:KR4h0144_WYG_052-9a>¶
怪來賜也多言甚笑倒忘機老漢陰巧拙大都歸一溉¶
寧教勞力莫勞心¶
　　　善謔驛¶
　在宜城縣驛前有淳于髠墓¶
皆因盂酒與豚蹄致使他鄉笑滑稽無限驛亭來往客¶
獨言齊贅不歸齊¶
　　　滄浪歌¶
　屈原既放游於江潭漁父見之鼓枻而歌曰滄浪之¶
<pb:KR4h0144_WYG_052-9b>¶
　水清兮可以濯我纓¶
江上揚揚一棹波衆中清濁笑懐沙不知歌後滄浪曲¶
却入騷人屈宋衙¶
　　　競渡¶
　屈原以五月五日赴汨羅土人追至洞庭湖欠舟水¶
　莫得濟者乃歌曰何由得渡湖自此習以相傳為之¶
　戲¶
憔悴沉湘楚大夫魂招魚腹肻來無至今江上漁歌在¶
<pb:KR4h0144_WYG_052-10a>¶
尚問何由得渡湖¶
　　　抱玉巖¶
　在南漳縣卞和得玉於此以進楚王王以為詐刖其¶
　足乃抱玉泣於荆山¶
特特來從抵鵲山一心都在獻芹間非關楚國真難辨¶
舉世人皆厭等閒¶
　　　習家池¶
　即嵩陽池也在峴山南百步水經云沔水東入襄陽¶
<pb:KR4h0144_WYG_052-10b>¶
　習郁池内郁依范蠡養魚法作大陂列植竹木游讌¶
　之名處也¶
日日山公載酒過醒時常少醉時多兒童拍手闐街笑¶
驚破滄浪一曲歌¶
　　　的顱溪¶
　本名檀溪在襄陽西四里劉表因㑹取劉備備潛遁¶
　所乘馬名的顱可努力的顱一躍三丈渡中流而追¶
　者至¶
<pb:KR4h0144_WYG_052-11a>¶
得雨蛟龍未易圖枉勞木偶用機謨死生畢竟誰堪托¶
今日纔方見的顱¶
　　　作樂山¶
　酈道元注云昔諸葛亮好為梁父吟每所登游俗以¶
　作樂山名之今在襄陽西北二十里¶
悠悠曾不倦登臨眼底何人為賞音白雪一歌猶掩耳¶
安知梁父是龍吟¶
　　　冠葢里¶
<pb:KR4h0144_WYG_052-11b>¶
　漢靈帝時宜城太山廟有四郡守七都尉二卿五侍¶
　中一黄門侍郎三尚書六刺史朱軒高葢仝日㑹於¶
　山下荆州刺史劉表行部見之甚歡歎其豪盛乃題¶
　道口亭為冠盖里刻石銘之¶
道口亭前多貴游一時來往亦風流若能共畫安劉計¶
豈獨英雄記裏收¶
　　　呼鷹臺¶
　在襄陽縣東七里高三丈表性好鷹常登此臺歌野¶
<pb:KR4h0144_WYG_052-12a>¶
　鷹來曲臺之側有司馬徽龎統二宅¶
英豪竝起望人才底事將軍漫築臺倘使曹公肉能飽¶
如何唤得野鷹來¶
　　　仲宣樓¶
　在萬山王仲宣故宅郭帥杲移井欄於戎司其後破¶
　碎埋没李帥奕收拾補甃置之便座側稽考古今歲¶
　月為之記¶
試看汲古幾何深猶有餘波慰渇心誰把石欄移便座¶
<pb:KR4h0144_WYG_052-12b>¶
並鄰又得一繁欽¶
　　　兹樓¶
　王粲樓按襄陽雜詠題曰兹樓葢取粲登樓賦所謂¶
　登兹樓以四望兮襄陽志亦因之而樓不存¶
見說襄陽有古風可憐耆舊老無功當年漢主龍興地¶
盡在登樓四望中¶
　　　沈碑¶
　在萬山下杜元凱刻石為二碑記其勲績一沈萬山¶
<pb:KR4h0144_WYG_052-13a>¶
　之下一立峴山之上¶
中原人物老書生塞破乾坤萬古名俗子不知碑尚在¶
一朝南渡愧荒傖¶
　　　晉柏¶
　在南峴山上即晉人所植下有小石題刻柯幹如鐵¶
亭亭霜幹上參天色黛皮蒼老更堅當日不知誰手植¶
到今人與樹千年¶
　　　文選樓¶
<pb:KR4h0144_WYG_052-13b>¶
　在子城南門按祥符圖經云梁昭明太子於此樓選¶
　文選聚才人賢士劉孝威等一十餘人資給豐厚日¶
　設珍饌諸才子號曰高齋學士又云世傳文選成樓¶
　下所棄書與樓齊¶
朝朝暮暮蠧書魚選盡人間得意書常恐不能精此理¶
秪緣老杜近樓居¶
　　　解佩渚¶
　在襄陽西十里北臨沔水有曲隄按郡國志鄭交甫¶
<pb:KR4h0144_WYG_052-14a>¶
　至漢臯臺下遇二女佩二大珠交甫求之二女解佩¶
　行數里二女及珠俱失¶
相遇江臯事頗竒一雙佩解去還遺未能南國無游女¶
詠取周人漢廣詩¶
　　　弄珠泉¶
　楚俗以嬉游為事襄沔記歲以正月二十一日二十¶
　二日謂之天地穿日移市於城北津弄珠灘按南都¶
　賦云游女弄珠於漢臯之曲¶
<pb:KR4h0144_WYG_052-14b>¶
江沙一日蚌胎虛游女爭誇掌上珠美化不將風俗禁¶
他年恐作媚川都¶
　　　金沙泉¶
　在宜城縣東一里造酒絶美世謂宜城者又云竹葉¶
　杯¶
何處山泉味最佳從來獨說有金沙楚人遍地宜城酒¶
莫著淄澠誑易牙¶
　　　涌月亭¶
<pb:KR4h0144_WYG_052-15a>¶
　在南峴山¶
徘徊亭上晚相宜月與高人本有期不比尋常三五夜¶
十分圓後是來時¶
　集古¶
　　南游¶
一片歸心白羽輕(高/蟾)一塲春夢不分明(張/泌)東風二月淮¶
陰郡(劉/商)總是關山離别情(王昌/齡)¶
　　自遣¶
<pb:KR4h0144_WYG_052-15b>¶
南路蹉跎客未囘(樊/晃)山桃野杏兩三栽(雍/陶)逢春漸覺飄¶
蓬苦(才調/集)更向花前酒一杯(嚴/憚)¶
　　雨後出郊¶
栁塘烟起日西斜(鮑/溶)馬踏春泥半是花(竇/鞏)何處最傷游¶
客思(武元/衡)綠隂相隔兩三家(司空/圖)¶
　　寒食¶
閒身行止屬年華(薛/能)故國春歸未有涯(司空/圖)一樹棃花¶
一溪月(才調/集)不知墻外是誰家(郎士/元)¶
<pb:KR4h0144_WYG_052-16a>¶
　　郭外¶
寒食悲看郭外春(王/表)數聲鴉噪日將曛(潘/閬)山中舊宅無¶
人住(戴叔/倫)一樹繁花傍古墳(盧/綸)¶
　　小桃¶
桃花依舊笑春風(崔/䕶)悵望無人此醉同(趙/嘏)應是夢中飛¶
作蝶(吕/温)樹頭樹底覓殘紅(王/建)¶
　　看花¶
兩岸山花似雪開(劉禹/錫)開時莫放艶陽囘(李商/隱)明朝攜¶
<pb:KR4h0144_WYG_052-16b>¶
酒猶堪賞(李/涉)雨漲春流隔往來(劉/商)¶
　　感春¶
無人不道看花囘(劉禹/錫)猶憶紅螺一兩杯(陸龜/蒙)曽是管¶
絃同醉日(趙/嘏)來時歡笑去時哀(韋/氷)¶
　　暮春¶
一年春色負歸期(韓/偓)緑葉成陰子滿枝(杜/牧)公子王孫莫¶
求好(韓/琮)如今不似洛陽時(崔/櫓)¶
　　送春¶
<pb:KR4h0144_WYG_052-17a>¶
可憐寥落送春心(高/駢)負郭依山一徑深(李/渉)燕子不歸花¶
着雨(韓/偓)小溪猶憶去年尋(山/谷)¶
二月已破三月來(杜子/美)常嗟物候暗相催(樊/晃)幾時心緒¶
渾無事(李商/隱)終日傳杯不放杯(山/谷)¶
　　遣興¶
讀徹閒書弄水囘(趙/嘏)緑楊移傍小庭裁(文/幹)閉門盡日無¶
人到(韋/莊)便有春光四面來(邵/謁)¶
　　下樓¶
<pb:KR4h0144_WYG_052-17b>¶
繡簾朱戸未曽開(東/坡)却向東風領恨囘(李山/甫)行到中庭¶
數花朶(劉禹/錫)遥聞語笑自空來(李/端)¶
　　招飲¶
當時朝士已無多(劉禹/錫)故里心期奈别何(羊士/諤)不用凭¶
欄苦囘首(杜/牧)且來花裏聽笙歌(東/坡)¶
　　春感¶
歲歲無如老去何(劉長/卿)東城南陌强經過(謝皎/然)不知誰¶
唱春歸曲(曹/唐)斷得人腸不在多(王/建)¶
<pb:KR4h0144_WYG_052-18a>¶
　　約同歸¶
故國烟花想已殘(盧/弼)浮生各自繫悲歡(司空/圖)青山一道¶
同雲雨(王昌/齡)步步相攜不覺難(劉禹/錫)¶
　　江村¶
夜添山雨作江聲(羊士/諤)綠暗紅藏江上村(韋/莊)何處人間¶
似仙境(劉禹/錫)寥寥一犬吠桃源(劉長/卿)¶
　　送客之江陵¶
獨上江樓思渺然(趙渭/南)故人去後絶朱絃(山/谷)西南一望¶
<pb:KR4h0144_WYG_052-18b>¶
和雲水(竇/鞏)入郭登橋出郭船(羅/隱)¶
　　贈别¶
蕭蕭落葉送殘秋(權徳/輿)樓上黄昬欲望休(李商/隱)滿目暮¶
雲風捲盡(陸龜/蒙)亭亭孤月照行舟(蓋嘉/運)¶
　　秋懐¶
八月霜飛栁遍黄(盧/弼)鳥啼山館客思鄉(薛/逢)十年馬足知¶
多少(雍/陶)地角天涯不是長(張建/封妾)¶
　　洛中¶
<pb:KR4h0144_WYG_052-19a>¶
洛陽猶自有殘春(劉禹/錫)水北源南草色新(張/籍)山酒一巵¶
歌一曲(許/渾)不能廻避看花塵(趙渭/南)¶
　　洛中感舊¶
千里江山一夢囘(盧/中)悔緣名利入塵埃(雍/陶)年光到處皆¶
堪賞(令狐/楚)誰與愁眉唱一杯(山/谷)¶
　　席上¶
春風寂寞斾旌囘(武元/衡)兩度天涯地角來(雍/陶)重到笙歌¶
分散地(杜/牧)與人頭上拂塵埃(李山/甫)¶
<pb:KR4h0144_WYG_052-19b>¶
　　憶昔¶
憶昔爭游曲水濵(王/駕)當軒下馬入錦茵(杜子/美)如今不似¶
時平日(王/建)風起楊花愁殺人(李/益)¶
　　南征¶
兩行旌斾接揚州(李/涉)烽火城西百尺樓(王昌/齡)九姓如今¶
盡臣妾(趙/嘏)青天猶列舊旄頭(汪/遵)¶
　　老將¶
蓬根吹斷鴈南翔(盧/弼)曉鼓聲中兩鬂霜(趙/嘏)獨倚關亭還¶
<pb:KR4h0144_WYG_052-20a>¶
把酒(杜/牧)不堪秋氣入金瘡(盧/綸)¶
憐君一見一悲歌(劉長/卿)破虜曽輕馬伏波(趙/嘏)今日寳刀¶
無殺氣(朱冲/和)太平功業在山河(呉/融)¶
門前不改舊山河(趙渭/南)淚落燈前一曲歌(李羣/玉)更把玉¶
鞭雲外指(韋/莊)只縁君處受恩多(朱沖/和)¶
　　感征夫家¶
臂上彫弓百戰勲(王/維)居延城外又移軍(令狐/楚)不知萬里¶
沙場苦(高/駢)猶自笙歌徹曉聞(玉/建)¶
<pb:KR4h0144_WYG_052-20b>¶
　　從軍¶
萬里還鄉未到鄉(盧/綸)受降城外月如霜(李/益)誰家營裏吹¶
羌笛(葢嘉/運)不是愁人亦斷腸(戴叔/倫)¶
　　聞笛¶
山頭烽火水邊營(來/鵠)祗有牛羊與馬羣(葢嘉/運)羌笛何須¶
怨楊栁(王之/渙)忍教嗚咽夜長聞(趙/嘏)¶
　　漢女¶
天邊物色更無春(葢嘉/運)碧玉芳年事冠軍(楊巨/源)人世死¶
<pb:KR4h0144_WYG_052-21a>¶
前惟有别(李商/隱)陽臺去作不歸雲(趙渭/南)¶
　　有别¶
長對春風裛淚㾗(才調/集)殷紅馬上石榴裙(張/謂)無端更唱¶
關山曲(王/表)哀怨教人不忍聞(葢嘉/運)¶
　　悼征婦¶
萬里行人尚未還(儲嗣/宗)百年多在别離間(盧/綸)當時驚覺¶
南柯夢(李/涉)為雨為雲過别山(李羣/玉)¶
　　代送别¶
<pb:KR4h0144_WYG_052-21b>¶
隴上流泉隴下分(崔/涯)目隨征鴈過寒雲(李/涉)人生失意無¶
南北(王介/甫)莫向陽臺夢使君(戎/昱)¶
　　睡起¶
萬轉千囘懶下牀(崔/氏)不辭鶗鴂妬年芳(李商/隱)酷憐一覺¶
平明睡(羅/隱)枕破施朱隔宿妝(薛/能)¶
　　無睡¶
江南江北望烟波(劉禹/錫)顰黛低紅别怨多(李羣/玉)盡日傷¶
心人不見(許/渾)卧來無睡欲如何(李商/隱)¶
<pb:KR4h0144_WYG_052-22a>¶
　　漫書¶
已共紅塵跡漸疎(李九/齡)畫簾愁見燕歸初(徐/凝)無端有寄¶
閒消息(杜牧/之)腸斷蕭娘一紙書(崔/氏)¶
　　寄情¶
年光空感疾如流(呉商/浩)同向春風各自愁(李商/隱)有境牽¶
懐人不㑹(齊/已)落花深處指青樓(權德/輿)¶
曾留宋玉舊衣裳(李羣/玉)雲雨巫山枉斷腸(李太/白)不為傍¶
人羞不起(西廂/崔)夜來新惹桂枝香(裴思/廉)¶
<pb:KR4h0144_WYG_052-22b>¶
寂寥滿地落花紅(京兆/女子)獨倚欄杆花露中(趙/嘏)征客未來¶
音信斷(張/汯)年年囘首泣春風(王/傑)¶
　　秋夜¶
擲却風光憶少年(顧/况)多生信有短因縁(鮑生/妾)欲知此恨¶
無窮處(羅/虬)星落銀河月半天(趙/象)¶
　　有感¶
風輕簾幙燕爭飛(才調/集)到處烟花恨别離(韋/莊)倚柱尋思¶
倍惆悵(張/泌)映人勻却淚胭脂(韓/偓)¶
<pb:KR4h0144_WYG_052-23a>¶
　　戲答¶
公子王孫逐後塵(崔/郊)近來方解惜青春(鄭/谷)春心不愜空¶
歸去(滕傅/嗣)長伴吹簫别有人(劉禹/錫)¶
　　戲遣¶
雨散雲收一餉間(真/氏)不知何處入空山(盧/綸)慇懃好取襄¶
王意(戎/昱)下蔡城危莫破顔(李商/隱)¶
枉破陽城十萬家(李商/隱)門前初下七香車(王/維)自緣今日¶
人心别(鄭都/官)隔座剛抛荳䓻花(軍/倅)¶
<pb:KR4h0144_WYG_052-23b>¶
　　偶見¶
莫愁還自有愁時(李商/隱)眉斂春山知為誰(東/坡)含淚向人¶
羞不語(崔/涯)芙蓉頭上綰青絲(李/渉)¶
滿身花影倩人扶(陸龜/蒙)清澗潘郎玉不如(楊巨/源)畢竟多¶
情何處好(韋/莊)庾樓明月墮雲初(趙渭/南)¶
雲髻朝來不欲梳(徐/凝)娉娉嫋嫋十三餘(杜牧/之)分明記得¶
曽行處(方/干)看遍花枝盡不如(趙/蝦)¶
　　聽歌¶
<pb:KR4h0144_WYG_052-24a>¶
清歌空得隔花聞(楊巨/源)寂寞堂前日又曛(趙/嘏)共待夜深¶
聽一曲(戴叔/倫)女兒絃管弄參軍(薛/能)¶
　　寄懷¶
愁雲漠漠草離離(竇/庠)去國還家一望時(韓/琮)幾度相思不¶
相見(武元/衡)雪中梅下與誰期(李商/隱)¶
　　秋怨¶
且將團扇暫徘徊(王昌/齡)淚滴閒堦長緑苔(鄭/谷)春色似憐¶
歌舞地(姚/合)不論時節遣花開(東/坡)¶
<pb:KR4h0144_WYG_052-24b>¶
　　悲故宫人¶
雲慘烟愁苑路斜(孟/遲)宫鸎銜出上陽花(雍/陶)朱鉛滴盡無¶
心語(張/祜)生死深恩不到家(竇/鞏)¶
　　懷古¶
暮雲宫闕古今情(韓/琮)芳草長含玉輦塵(韓/偓)春意自知無¶
主惜(崔/櫓)落花猶似墮樓人(杜/牧)¶
　　舊游¶
山南山北雨濛濛(韋/莊)十載長安似夢中(李/涉)今日獨來張¶
<pb:KR4h0144_WYG_052-25a>¶
樂地(劉禹/錫)故人墳樹五秋風(杜/牧)¶
　　關中¶
岳北秋空渭北川(司空/圖)一村桑柘一村烟(韓/偓)行人莫訝¶
頻囘首(貫/休)記得春深欲種田(薛/能)¶
　　過梅溪舊居¶
逺到音書轉寂寥(徐/凝)青山隱隱水迢迢(杜牧/之)村園門巷¶
多相似(雍/陶)花落梅溪雪未消(靈/澈)¶
　　登山陽郡樓¶
<pb:KR4h0144_WYG_052-25b>¶
將軍一去泣空營(乾符/童謡)槐栁蕭疎遶郡城(羊士/諤)試上高¶
樓望春色(李/涉)落花流水歎浮生(温庭/筠)¶
　　王公樓上㑹飲¶
詩酒能消一半春(趙/嘏)紫微才調復知兵(崔道/融)黄河九曲¶
今歸漢(薛/逢)獨上高樓故國情(羊士/諤)¶
　　答籌堂¶
一夕秋風白髮生(才調/集)相思迢遞隔重城(李商/隱)前歡往¶
恨分明在(韓/偓)贏得青樓薄倖名(杜/牧)¶
<pb:KR4h0144_WYG_052-26a>¶
　　重九¶
事去人亡跡自留(劉長/卿)白雲猶似漢時秋(岑/參)如今暫寄¶
樽前笑(劉禹/錫)明日黄花蝶也愁(東/坡)¶
　　十日遣興¶
露葉如啼欲恨誰(劉禹/錫)曉庭空遶折殘枝(鄭/谷)芳樽有酒¶
無人共(趙/嘏)卧看南山改舊詩(韋/莊)¶
　　古城¶
東風漸急夕陽斜(朱/鵠)馬上懷中盡落花(薛/能)腸斷入城芳¶
<pb:KR4h0144_WYG_052-26b>¶
草路(韋/莊)孤烟起處是人家(東/坡)¶
　　送行¶
天涯方嘆異鄉身(韋/莊)雲别青山馬踏塵(趙渭/南)欲問孤鴻¶
向何處(李商/隱)依依還似北歸人(東/坡)¶
　　宫栁¶
寒食東風御栁斜(韓/翃)輕盈嫋娜占年華(劉禹/錫)試看三月¶
春殘後(李山/甫)不見人烟空見花(韓/偓)¶
　　對花¶
<pb:KR4h0144_WYG_052-27a>¶
盡是劉郎去後栽(劉禹/錫)為誰零落為誰開(嚴/憚)風流才子¶
多春意(戴叔/倫)半醉閒吟獨自來(高/駢)¶
　　宿横望¶
逺上寒山石徑斜(杜牧/之)月臨荒戍起啼鴉(高/蟾)故鄉今夜¶
思千里(高/適)每到花時不在家(張/祜)¶
　　妓為尼¶
無地無媒只一身(趙渭/南)蛾睂畫出月爭新(高/駢)春來削髮¶
芙蓉寺(楊巨/源)從此蕭郎是路人(崔/郊)¶
<pb:KR4h0144_WYG_052-27b>¶
　　新居¶
每憶雲山養短才(雍/陶)蓬門今始為君開(杜子/美)落花寂寂¶
黄昬雨(韋/莊)依舊去年雙燕來(趙渭/南)¶
　　寒食野外¶
浮雲飛盡日西頺(韋/檢)莫向花前泣酒杯(趙/嘏)獨上郊原人¶
不見(成文/幹)野風吹起紙錢灰(呉/融)¶
　　贈别¶
緑栁纔黄半未勻(楊巨/源)灞橋攀折一何頻(皇甫/冉)相逢且¶
<pb:KR4h0144_WYG_052-28a>¶
莫推辭酒(白樂/天)明日忽為千里人(劉禹/錫)¶
　　惜春¶
自有林亭不得閒(温庭/筠)長安豪貴惜春殘(昌/黎)晚來風起¶
花如雪(劉禹/錫)為問無情歲月看(高/蟾)¶
　　春望¶
半似羞人半忍寒(韓/偓)風和時拂玉欄干(段成/式)門前不見¶
歸軒跡(錢/起)强把花枝冷笑看(張/祜)¶
　　寒食夜雨¶
<pb:KR4h0144_WYG_052-28b>¶
風景依稀似去年(趙渭/南)鳥啼花發栁含烟(顧/况)夜深斜搭¶
鞦韆索(韓/偓)獨向簷牀看雨眠(雍/陶)¶
　　早行¶
一聲歌盡各東西(趙渭/南)花外烟濛月漸底(陸龜/蒙)馬上正¶
吟歸去好(韋/莊)山山樹裏鷓鴣啼(張/籍)¶
　　過友人别墅¶
少游京洛共紅塵(李/益)依舊瓊林照映人(山/谷)且向白雲求¶
一醉(戴叔/倫)麻衣草坐亦終身(靈/澈)¶
<pb:KR4h0144_WYG_052-29a>¶
　　不遇¶
來往風塵共白頭(戴叔/倫)誰人肻向死前休(韓退/之)直教桂¶
子落墳上(賈/島)富貴何嘗潤髑髏(山/谷)¶
豈有文章動聖君(丁/謂)欲將書劍學從軍(温庭/筠)平生名利¶
關身者(翁/綬)執㦸官資笑子雲(孫/僅)¶
　　隱居¶
北去秦關路幾多(李商/隱)中原無鹿海無波(呉/融)荷蓑不是¶
人間事(李/涉)造物小兒如予何(東/坡)¶
<pb:KR4h0144_WYG_052-29b>¶
　　訪隱者不遇¶
忽聞春盡强登山(李/涉)却笑孤雲未是閒(施肩/吾)惆悵仙翁¶
何處去(高/駢)尋君不見又空還(韋應/物)¶
　　懷韓居士¶
烏巾年少歸何處(姚/合)陵谷依然世自移(李/涉)上天下地鶴¶
一隻(高/駢)還在人間人不知(東/坡)¶
　　古道人¶
鶴骨飄飄紫府仙(東/坡)香風引到大羅天(牛僧/孺)無人寂寂¶
<pb:KR4h0144_WYG_052-30a>¶
春山路(李羣/玉)洞在清溪何處邊(張/顛)¶
　　遊仙¶
霧為襟袖玉為冠(韓/偓)委佩低簮彩仗閒(劉禹/錫)上界真人¶
足官府(韓退/之)不如歸去舊青山(東/坡)¶
　　李道者¶
麻衣少年雪為顔(施肩/吾)聞說經旬不啓關(韓/偓)弄玉已歸¶
蕭史去(趙/嘏)洞門深鎻碧忩寒(高/駢)¶
　　仙廟¶
<pb:KR4h0144_WYG_052-30b>¶
桂冷松香十里間(康/求)水晶如意玉連環(李商/隱)年年笑伴¶
皆歸去(盧/綸)門對寒流雪滿山(韋應/物)¶
殿臺渾不似人寰(劉禹/錫)花態嬌羞月思閒(李/涉)高坐寂寥¶
塵漠漠(唐/永)秋風落葉滿空山(謝皎/然)¶
　　女仙臺¶
上清真子玉童顔(李/涉)石座苔花自古斑(王禹/偁)雲雨今歸¶
何處去(竇/庠)受人祭享占人山(郭/震)¶
　　聽琴¶
<pb:KR4h0144_WYG_052-31a>¶
蟬鬢慵梳悵倚門(劉/卑)抱琴花夜不勝春(趙渭/南)不應更學¶
文君去(李昌/鄴)擬作梁園座右人(劉禹/錫)¶
　　怨别¶
書來未報幾時還(竇/鞏)終日昬昬醉夢間(李/涉)别易㑹難長¶
自歎(韓/偓)不堪重過望夫山(真/氏)¶
　　寄逺¶
桃李年年上國新(李/益)單于鼓角隔山聞(馬/逢)一行書信千¶
行淚(王/駕)不是思君是恨君(武元/衡)¶
<pb:KR4h0144_WYG_052-31b>¶
　　恨别¶
悽悽常似别離情(韋/莊)冰簟銀牀夢不成(温庭/筠)昨夜秋風¶
今夜雨(盧/綸)篝燈愁泣到天明(韓/偓)¶
君問歸期未有期(李/益)邇來中酒起常遲(韋/莊)鴻來雁度無消¶
息(駱賔/王)指㸃庭花又過時(韓/偓)¶
　　感舊¶
流鸎驚起不成棲(陸龜/蒙)又到繁華夢覺時(崔/塗)人面只今¶
何處去(崔/䕶)魏公懷舊嫁文姬(舒/元)¶
<pb:KR4h0144_WYG_052-32a>¶
碧欄干外繡簾垂(韓/偓)曽識雲仙至小時(李/涉)見我佯羞頻¶
顧影(李商/隱)滿頭猶自插花枝(劉/德)¶
九陌初晴處處春(趙渭/南)日高深院斷無人(李商/隱)樽前花¶
下長相見(劉夢/得)宋玉東家是舊隣(王/碩)¶
　　塞上¶
古溝芳草起寒雲(許/渾)斷續鴻聲到曉聞(令狐/楚)萬里江山¶
今不閉(李/益)死生同恨舊將軍(高/駢)¶
　　登樓¶
<pb:KR4h0144_WYG_052-32b>¶
東池送客醉年華(吕/温)獨倚危樓四望賖(李九/齡)日暮鳥啼¶
人散盡(呉/融)輕風細雨落殘花(武元/衡)¶
　　花期不赴¶
雲泥豈合得相親(戎/昱)還把閒吟慰病身(丁/謂)一種是春長¶
富貴(杜子/美)有愁人有不愁人(來/鵬)¶
　　山中偶得¶
棄擲功名脱屣間(孫/僅)東風吹雨過青山(盧/綸)行人莫話金¶
章貴(鄭/谷)久許孤雲作往還(義/先)¶
<pb:KR4h0144_WYG_052-33a>¶
　　重九日¶
二十餘年别帝京(劉禹/錫)可能朝市汙高情(韓/偓)秋光何處¶
堪消日(李/汯)漫遶東籬嗅落英(東/坡)¶
　　九日戲幕賔¶
一任斜陽送客愁(沈/彬)邊鴻不到水南流(劉禹/錫)自從身逐¶
征南府(張/祜)破㡌多情却戀頭(東/坡)¶
　　晚菊¶
白露寒花自遶籬(羊士/諤)從他桃李笑開遲(冉宗/敏)一年秋¶
<pb:KR4h0144_WYG_052-33b>¶
色吟中盡(沈/彬)門外重陽過不知(齊/已)¶
　　十日對菊¶
籬菊香寒晚吹生(孫/僅)可能榮落在朝昬(李商/隱)浮生也共¶
花無别(杜光/庭)不受陽和一㸃恩(李山/甫)¶
　　梅¶
我今移爾滿庭栽(韋/莊)不向東風怨未開(雍/陶)囘首看花花¶
欲盡(高/駢)北人初識越人梅(東/坡)¶
　　落梅¶
<pb:KR4h0144_WYG_052-34a>¶
　每到花時把酒杯(韓/偓)暮天何處笛聲哀(趙渭/南)縱然一夜¶
　風吹去(司空/文明)不恨凋零却恨開(杜牧/之)¶
　¶
　¶
　¶
　¶
　¶
　¶
<pb:KR4h0144_WYG_052-34b>¶
　¶
　¶
　¶
　¶
　¶
　¶
御訂全金詩增補中州集巻五十¶
