# -*- mode: mandoku-view; -*-
#+TITLE: 御訂全金詩增補中州集
#+DATE: 2015-08-25 00:41:55.167659
#+PROPERTY: ID KR4h0144
#+PROPERTY: BASEEDITION WYG    
#+PROPERTY: JUAN 卷五十八
<pb:KR4h0144_WYG_060-1a>¶
　欽定四庫全書¶
御訂全金詩增補中州集巻五十八¶
　　菊軒段成已上(共二百零四首以下已借刻/顧嗣立元百家詩二選中)¶
　　　　補成已字誠之克己仲弟登金正大進士第授¶
　　　　宜陽主簿克己殁後自龍門山徙晉寧北郭閉¶
　　　　門讀書元世祖降璽書即其家起為平陽儒學¶
　　　　提舉不赴年過八十優游以終世稱菊軒先生¶
　　　　祭酒周文懿評其文在班馬之間河汾遺老之¶
<pb:KR4h0144_WYG_060-1b>¶
　　　　卓然一門未有如段氏者也¶
　　　吾兄同仲堅采鷺鷥藤於午芹之東溪因詠詩見¶
　　　示前代詩人未嘗聞賦此者此花長於田野籬落¶
　　　間人視之與草芥無異是詩一出好事者將知所¶
　　　貴矣感歎之餘敬次其韻有與我同志繼而述之¶
　　　不亦懿乎¶
　微雨灑郊坰百卉欣並育幽花發溪側間錯金珠簇徐¶
　看是鷺藤香味濃可掬忍飢出新句大笑負此腹遺落¶
<pb:KR4h0144_WYG_060-2a>¶
榛莽間采擷誰見蓄情知無俗姿安能悦衆目先生日¶
來往東溪路應熟一經品題餘名字耀巖谷遇合良有¶
時不才異山木¶
　　吕氏用靜齋¶
兩岸夾嵯峨一水中委蛇是間有高人靜與山林期結¶
茅並溪石故迹司空遺因人愛其山佳處應自知心閒¶
境隨勝眼靜山增竒寥寥丈室中日用夫何為不書咄¶
咄事高詠休休詞無人書一編有興酒數巵便是一生¶
<pb:KR4h0144_WYG_060-2b>¶
了安問蓍與龜依依中條雲夢想紫芝眉昨朝寄書至¶
謂我來何時急營買山錢已覺從君遲他年兩繩牀分¶
忍西山飢¶
　　蒲城董公予素不識其何如人也一日袖横軸所¶
　　謂龍窩圖者同仲堅見過而以詩見謁余雅不能¶
　　文詩尤非所長者加之老病日久縱不避拙惡亦¶
　　安能為他人椎肝腎邪渠請益堅余重違封意且¶
　　念其勤姑因所見以叙之云爾¶
<pb:KR4h0144_WYG_060-3a>¶
封生攜客來謁我蓬蒿裏軒軒抗塵俗不知誰氏子所¶
主我既賢伊人亦云喜探懐出新圖一語煩舉似蹇余¶
不能文三請意未已溪山有素期入眼盡其美層雲蔽¶
重淵萬木夾兩涘飛流㵼絶壑千丈垂幅紙餘霏散如¶
霧㸃滴亂紛委何物竅其旁相傳龍所止廟貌寄空山¶
何代為經始年深祭血乾亂久誰復祀威靈昔所聞對¶
面隔千里誠通感必應雖逺猶在邇巍巍窟宅尊安臥¶
久不起何當洗甲兵倒挽豳溪水¶
<pb:KR4h0144_WYG_060-3b>¶
　　余嬾日甚不作詩者二年矣間者二三子以歌詠¶
　　相樂請題於吾兄遯菴遂以歲月坐成晚命之因¶
　　事感懷成五章以自遣志之所之不知其言之陋¶
　　也覽者將有取焉¶
負暄頽檐下病骨喜新霽微風動天宇木葉隕虛砌緬¶
懷平生事奔走媿非計投身田野間心迹得少憩時榮¶
豈不慕省躬自當逝薇蕨滿春山猶可以終歲¶
罷書掩闗臥窻牖亂清樾風枝驚宿鳥札札畏顛越葉¶
<pb:KR4h0144_WYG_060-4a>¶
聲走前庭誤聴雨未歇不知霜已重但覺寒切骨耿耿¶
不能寐起坐候明發試問夜如何虚檐轉殘月¶
晨起坐高齋鳥啼幽寂破小兒具文墨信手供日課既¶
無寵辱驚又不至寒餓自量亦云幸到此能幾箇更欲¶
希世榮所望毋乃過蒲團正温厚得穩且安坐¶
連蹇拙進宦艱難昧理生一事且不免况欲二者并忍¶
窮分所安不為世所縈牀頭一巻書淨洗胸次平偶逢¶
會心人欵欵話中情缾儲喜不空今年頼西成¶
<pb:KR4h0144_WYG_060-4b>¶
青山如有情向人呈偃蹇我本山中人一出偶忘返崎¶
嶇半天下始覺居山穩力極勢自迴苦不費推挽税駕¶
良自兹千里豈云逺舉手謝山英應笑歸來晚¶
　　陳子正容安堂¶
陳子少英邁逸氣不可挫典刑肖乃翁出語輒驚座行¶
止非所能造物聴掀簸功名鷹在鞲歲月蟻旋磨區區¶
一邑(一作/室)中十載供史課結廬慕淵明志向有許大澹¶
墨冩形似終日相對坐一室足我容百念付慵惰青山¶
<pb:KR4h0144_WYG_060-5a>¶
隱檐楹流水出其(一作/階)左植花數十叢種竹千百箇事¶
來若機張事去如甑(一作/瓶)墮浩然方寸間不受一塵涴¶
豈無二仲賢閒暇日相過有酒相獻酬有詩互賡和溪¶
山入笑談珠玉霏咳唾徜徉天地間一物莫非我醉來¶
語更真卿去我將臥主人正高枕(一作/眠)山鳥莫啼破¶
　　崧陽歸隱圖¶
落落出世人視世猶糠粃獨惟愛山縁一念未渠已嘗¶
行崧陽道經覯畧可紀有山皆孱顔有水盡清泚寒藤¶
<pb:KR4h0144_WYG_060-5b>¶
絡古木竒花開芳枳風從四山下紅綠亂紛委雲日互¶
蔽虧百態呈怪詭微泉不知處叢薈鳴宫徵山鳥忽驚¶
飛花落空巖裏靜聞雞犬聲人家應在邇百年能幾日¶
山間有餘晷孰知桃花源不出武陵水囘首視人間囂¶
囂足塵滓便擬結椽茅悤悤迫行李一來汾沮洳留滯¶
綿幾祀幽懷渺難忘澹墨寄形似舊遊一經眼未往差¶
可喜此心本無著夫豈為物使昔何從而來今何從而¶
止翛然來往間於是得之子幻影竟安用我亦聊爾爾¶
<pb:KR4h0144_WYG_060-6a>¶
一笑兩忘言庭花委階戺¶
　　送尋正道歸浦中¶
江頭(一作/邉)楊柳才堪折陌上行人還又别春光不解苦¶
留人兩岸楊花飛白雪江風搖搖吹綠波欲别未别傷¶
如何勸君且住聽我歌後日重來白髪多¶
　　松溪幽隱圖¶
何宫遺構山之隅長松蔽映千萬株中有一徑穿縈紆¶
冷風蕭瑟無時無人間赤日如洪爐恍疑仙景來蓬壺¶
<pb:KR4h0144_WYG_060-6b>¶
蹤跡一墮聲利區囘首自覺泥塗汚歲月因循歸計迂¶
松溪想像勞形模可憐塵夢今始蘇空對溪山慚畫圖¶
一日來歸聊自娯¶
　　壽賈總管¶
紫髯茁頤膽滿軀胸懷落落真丈夫古稱山西出將種¶
我公家世皆吾儒朝家未錄勛臣後時時射虎西山隅¶
一官平水今幾年鄉閭坐覺疲氓蘇驥塗千里會須展¶
小邦未足勞馳驅繡衣錦㡌不復見人言愬也終平呉¶
<pb:KR4h0144_WYG_060-7a>¶
此時此日生鵷雛鬱蔥佳氣充公閭當筵擊筑聲嗚嗚¶
滿堂賓客聨簪裾天公催花為噓枯要及花下傾金壺¶
春風花開人不孤年年人與春風俱¶
　　送王子壽之平遥¶
卜築謀南邁囘轅遽北之有情慚見厚無語只空悲易¶
忍行時淚難堪别後思明年鴈來日屈指數歸期¶
　　總管李侯移鎮京兆病久不能即門屏奉巵酒一¶
　　賀為歉謹作拙惡以餞行軒¶
<pb:KR4h0144_WYG_060-7b>¶
一札飛書下日邊龍移方伯殿長安晉城父老心皆泣¶
秦地奸豪膽已寒千里馳驅容驥展九霄空濶看鵬摶¶
十年潦倒登門客臥病無由挽去鞍¶
　　送總管李侯北上¶
姓名合上郭公臺落落襟懷間世才飛騎屢朝天上去¶
好音時向日邊來中心都為明時盡東閣常因好客開¶
萬里鵬程從此始垂天雲翼看徘徊¶
　　辛丑清明後三日詩社諸君燕集於封仲堅别墅¶
<pb:KR4h0144_WYG_060-8a>¶
　　談笑竟日賔主樂甚然以未得吾兄弟數語為不¶
　　足既而遯菴兄有詩余獨未也主人責負不已賦¶
　　此應命云¶
善惡人情已飽諳岸紗宴坐看晴嵐折腰不是淵明嬾¶
作吏元非叔夜堪老去一觴猶有味病來萬事更何貪¶
從頭悉讀行年記慚媿春風四十三¶
　　紅梅¶
誰㸃氷稍綘雪團黄昬和月倚䦨干羞隨桃李爭春意¶
<pb:KR4h0144_WYG_060-8b>¶
要伴松筠傲歲寒冷豔只宜閒處着淺籹難入俗人看¶
天心未借和羮便空抱枝頭一㸃酸¶
　　送仲堅漢臣二子過南澗歸賦是詩¶
螻蟻微生脱怒濤一茅容膝儘逍遙宦情更比詩情薄¶
日力聊憑酒力消心類候蟲寒更切鬢隨霜葉病先凋¶
兒童失笑翁慵甚送客今朝却過橋¶
　　冬夜無寐書以自適¶
四壁摧頽手重泥一枝隨意即(一作/足)成棲歸來已化千¶
<pb:KR4h0144_WYG_060-9a>¶
年鶴老去慵聽半夜雞世事榮枯都是幻物情長短不¶
須齊寸心耿耿何人會隱几西(一作/寒)窻月色(一作/片月)低(此/詩)¶
(河汾諸老詩/集作段克己)¶
　　用韻答封張二子¶
心如墮絮已霑泥身似驚禽未得棲壺缺何煩歌老驥¶
冠成不復帶雄雞黄公遁跡終辭漢范蠡逃名徑入齊¶
囘首平生事堪笑少年豪氣北山低¶
　　和答丹山夢菴張丈¶
<pb:KR4h0144_WYG_060-9b>¶
抖擻征衣衣上塵歸來白髮一畨新剰將酒向愁邊酌¶
却恐人嫌醉裏真世事飽諳惟欲睡詩情漫苦只能貧¶
歲寒松栢東風外付與千林自在春¶
　　中秋之夕封生仲堅衞生行之攜酒與詩見過各¶
　　依韻以答二首¶
萬籟聲沈暮靄収長河瀉浪洗清秋遙天千里澹如水¶
明月一輪光滿樓隨意傾銀成(一作/謀)勝賞誰家横玉調¶
新愁可憐白首蟾宫客羞對嫦娥説舊遊¶
<pb:KR4h0144_WYG_060-10a>¶
夜凉河漢靜無聲澄澈天開萬里晴蟾吐寒光呈皎潔¶
桂排踈影甚(一作/極)分明良霄方喜故人共醉語那知鄰¶
舍驚一片詩魂招不得九霄直與月俱清(以上二首河/汾諸老詩集)¶
(俱作段/克已)¶
　　跋秦得真墨¶
晴窻不用辨犀紋墨妙秦郎已飫聞翠餅瑩如鴉背淨¶
玉圖香鄙麝臍薰永寧賜第今猶少易水無良古亦云¶
老我媿非揮翰手兩丸投贈負伊勤¶
<pb:KR4h0144_WYG_060-10b>¶
　　午芹道中¶
渺渺江風吹葛衣愛閒長與世相違青絲歩障柳千樹¶
碧玉屏風山四圍入眼江花如慰意近人沙鳥信忘機¶
虛名到此成何事一笑平生始覺非¶
　　元日夜與二三子小酌¶
一樽相對夜如何却恨歸來白髮多萬事到今從鹵莽¶
一年好處莫蹉跎間収暮景供清酌醉挽春風入浩歌¶
多謝東君不嫌客也教衰朽得陽和¶
<pb:KR4h0144_WYG_060-11a>¶
　　幽懷用夢菴張丈韻二首¶
百年過眼半羇旅十日逢人九歎嗟叔夜不堪長抱病¶
馮驩何苦久無家飄零身世風頭絮澹薄人情春後花¶
擬把餘生釣江海為煩嚴子借魚槎¶
起來乗霽看年華便著芒鞵待鹿車白水明邊鎔落日¶
碧天盡處散餘霞决明㸃檢無多實甘菊商量有數花¶
滿酌一杯都不計人間萬事足安蛇¶
　　自壽¶
<pb:KR4h0144_WYG_060-11b>¶
霏霏晴雪㸃吟鬚颯颯秋風戀客裾計拙毎為妻子笑¶
病多還覺友朋踈行年如此事無幾破屋翛然家有餘¶
濁酒一杯吾自樂人間富貴不闗渠¶
　　雨後漫成¶
羇思紛紛不易裁晚凉扶病獨登臺翩翩幽鳥避人去¶
殷殷輕雷送雨來已判此身閒裏老且將笑口酒邊開¶
安車待聘非吾事休作姑山隱逸猜¶
　　再和¶
<pb:KR4h0144_WYG_060-12a>¶
凉月娟娟玊半裁曉風吹夢下瑤臺笛兼鄰杵相和切¶
秋共羇愁一并來到處溪山容我嬾違時顔面向誰開¶
少陵可笑行藏拙獨倚危樓剛自猜¶
　　四和¶
林外炊烟細若裁詩情引上賦詩臺螢從楊柳梢頭墮¶
雨向梧桐葉上來華髪蕭蕭秋更短衡門寂寂晝慵開¶
終南佳處吾將老仕宦休為㨗徑猜¶
　　五和¶
<pb:KR4h0144_WYG_060-12b>¶
身世浮雲不受裁羊裘重覓子陵臺隨人明月娟娟靜¶
吹面涼風特特來多技漫勞寧似拙兩眉深鎖不如開¶
牀頭忘却糟牀酒誤作蕭蕭夜雨猜¶
　　乗興杖屨山麓值梅始華徘徊久之因折數枝置¶
　　几側燈下漫浪成語簡諸友一笑云二首¶
戲蝶遊蜂總未知小窻低亞兩三枝夜䦨燈下横踈影¶
渾似西湖月上時¶
幽香不許俗人知纔是東風第一枝誤認文君新睡起¶
<pb:KR4h0144_WYG_060-13a>¶
讀書窻下立移時¶
　　梅花二詠¶
　　　乞¶
漏洩春光洛水傍紫雲名字襲人香可能惠我黄昬伴¶
休笑分司御史狂¶
　　　齅¶
玉骨那堪(一作/愁)瘴霧傷好將經卷伴南荒坡仙鼻孔清¶
如水老覺朝雲道氣長¶
<pb:KR4h0144_WYG_060-13b>¶
　　花木四詠¶
　　　荷葉露¶
泉客將歸返故淵西風渺渺碧波寒主人情厚無他贈¶
一把真珠泣翠盤¶
　　　葵花日¶
戀戀天光下玉階明妃初出漢宫來情知生死歸無路¶
一㸃芳心誓不囘¶
　　　菊花霜¶
<pb:KR4h0144_WYG_060-14a>¶
六宫試手學梅妝曽見飛英㸃額傍香粉嚼餘濃不散¶
唾花誤染縷金裳¶
　　　芭蕉雨¶
憶别春容已十年囘紋錦就倩誰傳都將一掬傷心淚¶
灑向蠻溪數幅牋¶
　　龍門三題¶
　　　雲中暮雨¶
古壘雲藏一徑微河山依舊昔人非貪徵往古興亡事¶
<pb:KR4h0144_WYG_060-14b>¶
不覺城頭雨濕衣(此詩河汾諸老/詩集作段克己)¶
　　　仙掌擎月¶
月出山頭未數竿仙人掌上玉團團瑞光冷射三千丈¶
絶勝碧蓮峯下看¶
　　　汾水秋風¶
一曲劉郎發櫂歌歡情未已奈悲何只今囘首空陳迹¶
依舊秋風巻素波¶
　　蒲川二詠¶
<pb:KR4h0144_WYG_060-15a>¶
　　　虞坂曉行¶
林外晨雞第一聲隴頭殘月伴人行未知局促鹽車下¶
老驥蕭蕭又幾鳴¶
　　　首陽晴雪¶
薇歌一曲對西(一作/青)山萬古清愁(一作/千秋)老翠巒望斷空¶
巖人不見光搖銀海玉峯間(一作/寒)¶
　　和李生湛然聞杜鵑有感之作¶
五更枕上夢魂清初聽催歸第一聲我本無家更安往¶
<pb:KR4h0144_WYG_060-15b>¶
任渠啼血不闗情¶
　　秋日出郭¶
離離禾黍滿郊墟棗實紅殷接野閭四十年來無史筆¶
有年今日仗誰書(一作/張宇)¶
　　送馮資深歸西山四首¶
人間蠻觸日干戈暮四朝三都(一作/能)幾何此(一作/歸)去莫¶
(一作/歸)憂缾粟罄西山雨足蕨薇多¶
蕭蕭華髮老書生久欲歸田計未成喜聽日邊消息好¶
<pb:KR4h0144_WYG_060-16a>¶
故山容得子眞耕¶
幾(一作/三)年消息(一作/思慮)漫營營重見西山眼倍青胸次無¶
塵元自好牀頭况有洗心經¶
候門穉子喜歸來暖熱那無酒一杯抖擻滿身塵土盡¶
襟懷還對好山開¶
　　贈師巖卿(一作書師巖卿/蒲中八詠圖)¶
老大溪山入夢頻强憑圖畫冩情眞歸與不及身强健¶
山有英靈恐笑人¶
<pb:KR4h0144_WYG_060-16b>¶
　　題張郎中明皇小决圖二首¶
志在馳驅禍已胎笑顔况更為誰開貪爭飛鞠鞭&KR1042;去¶
不覺踰垣有鹿來¶
天寶承平事久無弄丸驢背自馳驅不期一笑宫中戲¶
傳作人間小决圖¶
　　周生景純贈菊數本因拾舊事依韻答之二首¶
陳國君臣醉宴時可憐璧月照瓊枝薔薇露濕仙裳重¶
笑殢君王索好詩¶
<pb:KR4h0144_WYG_060-17a>¶
萬里文姬去國時秋霜也到歲寒枝歸來滿面黄塵暗¶
怨入西風馬上詩¶
　　題梁氏靜樂堂¶
攘攘區中人役心名與利於身竟何有乾没不少置叔¶
敬有耳孫犖犖與時異一官不肯覓閒居養高志築室¶
塵境中中有塵外意方其厭囂啾歸來行少暨牀頭一¶
卷書淨洗紛華累茍能樂其樂寧復事吾事見客不吝¶
情有酒即成醉為問東華塵何如北窻睡清風吹我懷¶
<pb:KR4h0144_WYG_060-17b>¶
萬事覺無味誰知方寸間自有清凉地¶
　　蘇氏承顔堂¶
登仙不羡飛雙鳬宰官不樂紓金珠行年四十著綵服¶
悲啼效作兒聲呱丈夫豈無四方志倚閭望望心何如¶
家國無事壽觴舉慈顔得酒增和舒客來草具對客食¶
殺雞奉母其賢乎榮華富貴固所願有子能盡如君謨¶
至誠不動古未有悦親自得神明扶茁哉冬生孟林笋¶
圉焉日出姜泉魚古來孝感有如此今人葢以古為模¶
<pb:KR4h0144_WYG_060-18a>¶
嘗聞古有色難戒愛深容色何愉愉詩成不覺涕淚俱¶
爾有母遺傷獨無他年誰作孝友傳請録吾語為君書¶
　　題秋暮山行圖¶
亂山嵂崒爭清妍寒林寂歴相緜聨人間黄塵千萬丈¶
一㸃不到山林邊秋光澹薄秋氣爽浮雲積翠何蔥芊¶
高風凄其脱木葉向來面目仍嬋娟江流一曲抱山麓¶
孤舟斜日棲江湍行人何適來負擔腰膂踡犖确石頭¶
路蹇驢鞭不前人家前塗渺何許望之不及憂悁悁問¶
<pb:KR4h0144_WYG_060-18b>¶
公何從得此本筆勢髣髴營丘傳我本山中人見之心¶
惘然嶔﨑歴落真可笑對畫題詩思昔年¶
　　送孫仲文行臺之召¶
仲也何人斯不滿六尺長言議間英發入耳音琅琅胸¶
懷湛秋水面目嚴清霜讀書及城旦寓迹鳬鷺行自公¶
少餘暇婉愉奉高堂甘㫖未及親有飯不敢嘗顔色或¶
未怡綵衣戲親傍執喪三年中哀慕如新喪囘思顧復¶
勞此意何時忘日聞辟書下且喜還且傷捧檄念吾親¶
<pb:KR4h0144_WYG_060-19a>¶
　不覺涕泗滂拔英外臺選列布皆珪璋掾吏須幾人亦¶
　必求循良世人豈無才要以徳自將糾摘誰弗能吾心¶
　恐無常詩人有明誠茹柔吐其剛孝為百行先子孝吾¶
　既詳茍能推此心前路未易量慇懃飬雲翼行矣勿悤¶
　忙¶
　　　醒心亭¶
　窻前流水玉泠泠窻下高人酒半醒喚省邯鄲枕中夢¶
　如看王湛案頭經翛然自得天遊趣恍若那知地境靈¶
<pb:KR4h0144_WYG_060-19b>¶
　説似功名塲上客倦遊時節一來聽¶
　　　跋三堂王自寫真¶
　解衣盤礴眞畫史不待濡毛知可矣葛巾草服嘗畫我¶
　意欲置我山巖裏虎頭於今幾百年與渠誰後復誰先¶
　翛然蜕跡乗風去一笑相逢喜拍肩¶
　¶
　¶
御訂全金詩增補中州集巻五十八¶
