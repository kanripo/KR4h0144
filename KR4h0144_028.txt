# -*- mode: mandoku-view; -*-
#+TITLE: 御訂全金詩增補中州集
#+DATE: 2015-08-25 00:41:54.493763
#+PROPERTY: ID KR4h0144
#+PROPERTY: BASEEDITION WYG    
#+PROPERTY: JUAN 卷二十六
<pb:KR4h0144_WYG_028-1a>¶
　欽定四庫全書¶
御訂全金詩增補中州集巻二十六¶
　　師拓(一十二首/)¶
　　　　拓字無忌平涼人舉進士不第明昌中有司薦¶
　　　　其才以嗜酒不果作詩有氣象而工於錬句如¶
　　　　賦雁云天低仍在眼山沒更傷心溪上云夕陽¶
　　　　明菡萏秋色靜蒹葭白曵衝烟鷺紅翻漾水霞¶
　　　　春日池水云水風涼綺席沙日麗金壺燕市酒¶
<pb:KR4h0144_WYG_028-1b>¶
　　　　樓云氣清天曠蕩露白野蒼涼又荷蒼秋近葉¶
　　　　蓮膩雨餘花大為時人所稱¶
　　　秋夜吟¶
　阪路太行險波濤滄海深素縕未偶時白髮捋盈簪壯¶
　士暮年意㳺子中夜心撫劍一太息月暗天横參¶
　　　浩歌行送濟夫之秦行視田園¶
　霜斂野草白氣肅天宇清開尊酌逺客餞此秦闗行秦¶
　闗杳杳愁西顧千里蒼茫但煙樹子今行轡按秋風想¶
<pb:KR4h0144_WYG_028-2a>¶
見秦闗雄勝處河流洶洶崑崙來蓮峯秀拔青雲開終¶
南南走絡巴蜀五陵北望令人哀我本渭城客浪迹來¶
東征窮齊歴宋嗟何營尚氣慕俠㳺梁城信陵白骨委¶
黄土夷門誰復知侯生撫劍一長嘯作歌誰為聴青天¶
白日空㝠㝠不能乗桴入滄海拂衣且欲歸汧涇落魄¶
高陽歸未得送子西歸空愴情¶
　　冬夜二首¶
雲破月穿牖夜嚴風號隙客子寢不安寒燈照空壁黙¶
<pb:KR4h0144_WYG_028-2b>¶
然不平事起坐長太息書但記姓名劍本匹夫敵追奔¶
慕前哲恢張濟時䇿何意造物兒重此稻粱役興酣氣¶
益振孤憤逺飄激非無南山雲高卧養虚寂茹芝酌懸¶
流嘯吟展胸臆聖達豈不念且有不煖席此抱誰與知¶
乾坤夜寥寂¶
破屋星斗入疎牖霜風生沈沈夜何久杳杳天不明燈¶
暗饑䑕出月朗棲烏驚幽意苦盤礴歴落窮八紘貧賤¶
豈足戚所思天下英盤木無先容竟與枯朽并旃毳脛¶
<pb:KR4h0144_WYG_028-3a>¶
纔掩藜藿腹不盈鬱鬱命世才何階伸一鳴僵臥蓬蒿¶
底要路誰為名恥作埽門謁寜為醴酒行直將叫閶闔¶
皎皎開寸誠白日下留照廓廓賢路亨此志恐未必揺¶
蕩熱中情¶
　　㳺同樂園¶
晴日明華構繁隂蕩緑波蓬丘滄海逺春色上林多流¶
水時雖逝遷鶯暖自歌可憐歡樂極鉦鼓散雲和¶
　　陪人逰北苑(甲子/歲)¶
<pb:KR4h0144_WYG_028-3b>¶
繫馬溪邊酌啼鶯柳外聞望長魂欲斷愁豁酒微醺草¶
色明殘照江聲入暮雲故園春色到歸思日繽紛¶
　　曲江秋望¶
山逺嶂重出野平天四圍涼風芡實坼久雨藕花肥水¶
濶漁舟小天長去鳥微紫蒲行處有采采暮盈衣¶
　　和王逸賔繁臺詩¶
憑望憐臺迥長吟苦思荒行雲春郭暗高鳥暮天蒼草¶
色傷心極松風灑面涼故園兵革外殊覺路途長¶
<pb:KR4h0144_WYG_028-4a>¶
　　贈雲中劉巨濟¶
雲廓乾坤迥霜摧草樹殘風聲秋晚急月色夜深寒緑¶
綺音誰會青霄氣自干那知燕市裏把酒得交歡¶
　　郡城南郭早望¶
曉立囘塘上何人逸興同柳濃天霽雨萍坼岸含風鳥¶
影明蒼靄湖光倒碧空秦川何日到解髪濯清灃¶
　　中元後二日¶
暑謝涼生際庭虚雨過時天長雲斷續風急樹離披世¶
<pb:KR4h0144_WYG_028-4b>¶
態貧逾薄秋光老易悲燕城寒事早還與舊貂期¶
　　和張叔獻題首善閣¶
岧嶤飛閣與雲齊來凭脩欄日轉西秦客此時愁欲醉¶
隴山何處望渾迷九天花鳥催春事千里風烟入暮題¶
久怕殊方看節物不知今日在丹梯¶
　　　附金詩紀事案同樂園有二金時汴京燕京皆¶
　　　有之明一統志云同樂園在開封府城東北宋¶
　　　徽宗置舊河南志亦云在開封府堌子門内此¶
<pb:KR4h0144_WYG_028-5a>¶
　　　園之在汴京者也兩志皆載有無忌詩又大金¶
　　　國志云西至玉華門曰同樂園若瑶池蓬瀛柳¶
　　　莊邨盡在於是此園之在燕京者也而日下舊¶
　　　聞亦以此詩并趙閒閒同樂園絶句之一系於¶
　　　其後未詳孰是¶
　酈著作權(一十六首/)¶
　　　權字元輿安陽人作詩有筆力圃田道中云斷¶
　　　橋經壞屋古道入摧山石磵云蒼崖秀苔花壞¶
<pb:KR4h0144_WYG_028-5b>¶
　　　道補石棧徐行下井底斗上出天半綺岫宫云¶
　　　離宫巋相望百年㡬逰歴獨知窮已樂衆懟不¶
　　　汝恤繁花忽灰燼歲月空瓦礫赤水道中云水¶
　　　近嘘寒氣星殘曵白芒燒痕云炎威隨變滅餘¶
　　　燼委丘壤田疇更斷續原隰依下上班班澗溪¶
　　　毛往往漏尋丈晴空墮雪影夕照壓秋嶂昆明¶
　　　翻刦灰黑水走濁浪烟中一綫來細路入空曠¶
　　　㳺石甕云雲間兩石角相鬬如闕門上連石甕¶
<pb:KR4h0144_WYG_028-6a>¶
　　　口谽谺愁猱猿枵如空洞腹瑩滑無纖痕何年¶
　　　補天手月斧雲為斤琢成蒼玉甗覆此玻璃盆¶
　　　龍潭云臺高野望逺地僻春意閒郊行云强引¶
　　　村醪終少味漫留詩句嬾題名村行云瘦藤籬¶
　　　角蔓雜草樹根花夾道懸新棗荒畦臥晚𤓰又¶
　　　云歲豐人樂社秋近客思家書事云佳樹漲新¶
　　　緑危叢棲老紅與顯叔云茶竈翻春白糟牀滴¶
　　　曉紅雜詩云樹影僧攜錫鈴聲客到門片月冷¶
<pb:KR4h0144_WYG_028-6b>¶
　　　千嶂敗橋通兩村此類甚多元輿父瓊國初有¶
　　　功仕至武寜軍節度使元輿以門資叙宦不達¶
　　　朝廷高其才明昌初以著作郎召之未幾卒有¶
　　　坡軒集行於世¶
　　聞砧¶
玉闗消息到長安處處砧聲搗夜䦨想得月殘哀響斷¶
一燈清淚剪刀寒¶
　　夷門遣懷¶
<pb:KR4h0144_WYG_028-7a>¶
梁園花木艷精神盡屬東風㸃綴人雪壓老梅香不起¶
問君消息㡬多春¶
　　西㳺雜詩¶
茅店雞聲外柴車犬吠間疎星涵積水殘月墮昏山好¶
夢人何在秋風我獨還梨園有名酒聊此慰間闗¶
　　慈恩寺塔¶
慈恩石刻半公卿時遇聞人為指名龍虎榜中休著眼¶
一篇俚賦悟平生¶
<pb:KR4h0144_WYG_028-7b>¶
　　木犀¶
菊小未堪摘荒池悴芙蕖窮秋不慰眼幽獨將焉如殷¶
勤蕊宫子種桂庭之除乗閒弄餘花散落荒山隅從兹¶
雲月裔漂泊生江湖娟娟耐凍枝便與羣芳殊琉璃剪¶
芳葆蛾黄拂仙裾唾袖花㸃碧潄金粟生膚好風一枝¶
拂九里香縈紆蘭蕙不敢友荃蓀正僮奴妄意此尤物¶
化工異吹嘘不然九天香安得獨付渠託物寄深藴古¶
今一三閭收攬名草木自比君子徒惟兹不挂口無乃¶
<pb:KR4h0144_WYG_028-8a>¶
聖不居抑夫古簡編斷缺秦火餘君看齊魯臣史筆逸¶
其書惜哉不可曉臨風為嗟吁猶憐元祐前不及附歐¶
蘇末路益可惜例進宣和初仙根豈易致百死不一甦¶
昔逰汴離宫識此傾城姝摩娑三品石尚想狎客娱却¶
後十五年微霜半粘鬚一枝再經眼相對憐羇孤不知¶
苦何事玉骨乃爾癯故人憐我老尺書逺招呼要趂秋¶
香濃共此碧玉壺遥知嬋娟客與我一笑俱¶
　　竹林寺矮松¶
<pb:KR4h0144_WYG_028-8b>¶
蒼烟靄山曲囘溪抱修筠中藏古佛宫荒僻無四鄰靈¶
松插殿脚偃蹇今㡬春何年霹靂雨抉石搜潛鱗謫重¶
飛舉難墮此蜿蜒身聨拳縮爪股氣屈不得伸臥枝老¶
無力支撑藉樵薪無風自悲吟失水固不神安知才不¶
才禍福了已分南山聳千嶂直幹排風雲正以中繩墨¶
中道遭斧斤豈知無用資千歲保其真何必求先容養¶
此老囷輪我亦愛竒節歲晏守賤貧他時來汝伴露頂¶
挂葛巾¶
<pb:KR4h0144_WYG_028-9a>¶
　　自鶴壁㳺善應洹山¶
清晨發鶴山瘦馬凌峻嶺春風吹雪谷朝霧濕雲影羊¶
腸抱傾崖絶壑如下井硤闗山却立老眼入絶境人家¶
跨清溪桑柘鬱數頃西行復㡬里巖谷悽短景窮溪水¶
源清溜溜如細綆下流泉滿山勢合久方騁灘光落鏡¶
明嵐氣排雨冷何年鑿青壁兩佛入禪定殘僧久零落¶
遺塔寄烟㝠荒涼布金地雜還樵牧徑同逰成六逸轟¶
飲助高興流連更坐臥談笑發嘲咏感物復歎嗟醉語¶
<pb:KR4h0144_WYG_028-9b>¶
忽逕庭青山不愛寶歲歲出礬礦分場沸千夫利井供¶
百鼎誰開爭奪源敗此丘壑勝頗思呼有力擲入萬里¶
迥天神定笑我癡絶漫生癭長懐古畸人飛夢遶箕潁¶
　　八渡崖¶
奔湍百折似蟠虬響入山根滙復流咫尺蒼涯溪八渡¶
等閒藜杖我頻逰層崖障日樵聲晚寒谷呼風樹影秋¶
安得剰栽溪上竹一庵領盡兩山幽¶
　　留仲澤¶
<pb:KR4h0144_WYG_028-10a>¶
朝初猶濕紫宸霞暫輟旌旗擁使華馳馬彎弓真將種¶
載書囊筆自名家江湖萬里春囘雁燕趙千林月滿花¶
明日升沈便霄壤更留玉樹倚蒹葭¶
　　寄唐州幕官劉無黨¶
白髪青山宦苦卑邊荒誰識鳳麟姿河西落魄高書記¶
劍外清貧杜拾遺紫玉山高傳楚夢蠙珠淵靜照黄陂¶
禁中頗牧他年事先遣江南草木知¶
　　除夜¶
<pb:KR4h0144_WYG_028-10b>¶
殊方節物老堪驚病怯諸鄰爆竹聲梨栗異時鄉國夢¶
琴書此夕故人情眼看厯日悲存歿淚濺屠蘇憶弟兄¶
白髪明朝四十七又隨春草一畨生¶
　　七夕¶
縹緲針樓外天教彩羽過步雲榆送影拂月桂交柯繡¶
縷縈芳袂𤓰蓮得巧梭姮娥如解妬還與試斜河¶
　　濟源廟海子内有二黿人以將軍目之投餅餌則¶
　　至¶
<pb:KR4h0144_WYG_028-11a>¶
我欲燃犀起蟄雷漫誇海蘸紙錢灰將軍不是池中物¶
也為區區餅餌來¶
　　裴公亭¶
十里蓮塘際碧山入潭無數竹根泉詩狂欲灑亭間壁¶
却媿文公與樂天¶
　　郊行二首¶
十里修篁翠拂天青青漠漠水濺濺高林忽斷驚囘首¶
不覺竒峰墮眼前¶
<pb:KR4h0144_WYG_028-11b>¶
溪橋納納馬蹄輕竹裏人家犬吠聲行盡灘光溪路黑¶
隔林燈火夜深明¶
　史御史肅(三十首/)¶
　　　肅字舜元京兆人僑居北京之和衆幼孤養於¶
　　　外家天資挺特高才博學作詩精緻有理尤善¶
　　　用事古賦亦竒峭工於字畫業科舉為名進士¶
　　　立朝為才大夫優於政事嚴而不苛所至有聲¶
　　　吏畏而安之累以廉陞歴赤縣及幕官入為監¶
<pb:KR4h0144_WYG_028-12a>¶
　　　察御史遷治書出刺通州大中黨獄起為所詿¶
　　　誤謫靜難軍節度副使大安初召為中都路轉¶
　　　運副使超戸部正郎復坐鐫降同知汾州事卒¶
　　　官舜元素尚理性之學屏山學佛自舜元發之¶
　　　晚年頗喜養生謂人可以不死嘗欲棄官學道¶
　　　而竟止於此可哀也已詩號澹軒遺藁今在燕¶
　　　都鄭庭幹家其平生則見之屏山故人外傳云¶
　　偶讀賈達之邀飯帖有感作詩哭之¶
<pb:KR4h0144_WYG_028-12b>¶
微官已歎鸞棲屈異事俄傳鵩告凶彩筆書來墨痕濕¶
玉樓人去酒尊空當時快意牛心炙今日傷懐馬鬛封¶
一幅銘旌送哀挽白楊蕭索九原風¶
　　河上¶
堤外三竿日河邊八尺泥夜風喧馬櫪秋露冷雞棲歲¶
月吾生老闗山客夢迷故園桃李樹揺蕩不成蹊¶
　　别張信夫¶
破壘殘星沒寒城曉角孤天低雲錯莫野曠雪糢糊小¶
<pb:KR4h0144_WYG_028-13a>¶
市千錢米征人丈八殳邊愁故未已不敢恨長途¶
　　别懐玉¶
官曹不著市門仙緑髮怱怱換少年慣作簿書塵裏夢¶
愧無山水窟中縁蜂腰鶴膝曽搜句兎角龜毛不論禪¶
此别相思渺何許一川山色鴈連天¶
　　山隂縣¶
湧雲驅雨不成霖山徑危行未要深午夢初迴烏鳥樂¶
小亭斜日柳隂隂¶
<pb:KR4h0144_WYG_028-13b>¶
　　方丈坐中¶
紙本功名直㡬錢何如付與北牕眠詩書作我閒中地¶
風月知人醉裏天水底㳺魚真見性樹頭語鳥小叅禪¶
平生習氣蓮華社一炷香前結後縁¶
　　早出遵化¶
朝來對酒不能觴看盡西風去鳥行山好未忘三日雅¶
詩窮贏得一秋忙強顔紅葉自由舞野性黄花無賴香¶
多謝殷勤暮雲影更留淡墨寫溪光¶
<pb:KR4h0144_WYG_028-14a>¶
　　宿睦村¶
闌干河漢已西傾獨坐披衣過五更簷馬丁東風外響¶
田車歴轆月中行忘形沙鳥知人意窣地山雲不世情¶
露草霜筠有幽意詩題分付候蟲聲¶
　　次韻安之飲酒¶
日上南牕已數竿醉頭扶起不巾冠欲開社甕多招客¶
先乞兵厨暫補官玩世惟知酒功聖藏身無似醉鄉寛¶
麒麟閣上功名字不博生前一笑歡¶
<pb:KR4h0144_WYG_028-14b>¶
　　過九里山¶
斷蛇扛鼎兩爭雄陳迹荒涼萬事空今日山前無過客¶
數株衰柳管秋風¶
　　道傍柳¶
秋霜一何嚴凋此道傍柳殘枝㡬葉在其勢不得久憶¶
昨三春時濯洗烟雨後弄姿舞婆娑勸我一盃酒别後¶
遽能㡬忽忽成老醜人生非金石長短百年壽功名與¶
富貴於身亦何有古人隨物化今已栁生肘我獨何為¶
<pb:KR4h0144_WYG_028-15a>¶
哉窮年事奔走長堤隠落月駐馬一迴首春風栁梢黄¶
定得西歸否¶
　　登憫忠寺閣¶
淨宇懷超想層梯企俊㳺喧卑三界盡製作六丁愁聚¶
土閒童子移山老比丘能除分外見寸木即岑樓¶
　　讀傳燈録¶
閉戸懶不出真成住夏僧肝腸雖自苦面目得人憎處¶
世若大夢學禪猶小乗早知文字悞更用讀傳燈¶
<pb:KR4h0144_WYG_028-15b>¶
　　夏夜¶
一雨昭蘇外羣山宴寂中移牀就佳月引袂納涼風蝸¶
舎憐渠小蚊雷訝許同幽懷閟清境舒嘯夜將終¶
　　物化¶
物化能忘我天㳺不用心羶香羣蟻聚樹靜一蟬吟敗¶
井勞深汲荒庭闕近尋枕書聊假寐夕日半牆隂¶
　　立秋日¶
舊榖催新榖今秋似去秋年衰猶健飯官達也窮愁樹¶
<pb:KR4h0144_WYG_028-16a>¶
鳥依依宿簷螢細細流箇中詩句在倚杖得㝠搜¶
　　感興¶
避俗嫌高絶干榮恥盜誇居貧偶從仕學道不㤀家樹¶
果蕃秋實園葵粲晚花一軒吾事了無意競紛華¶
　　偶書¶
東風數㸃梅花雪吹我傷春萬里心知有高亭堪眺逺¶
惜無佳客共登臨晴雲入户團傾蓋飛鳥隨人作好音¶
寒食清明少天色孤居未要酒盃深¶
<pb:KR4h0144_WYG_028-16b>¶
　　放言二首¶
蓮社從來説陶逺竹林今不數山王家雞野鶩何須較¶
秋菊春蘭各自芳¶
清風明月無人管茶鼎薰爐與客同壯歲羞為褦襶子¶
而今却羨囁嚅翁¶
　　曉出東盧¶
谷口子真隠水濵韋氏莊鷗鷴賔客對鴻鴈弟兄行小¶
圃藂生竹平林半是桑朝陽生野渡濕盡馬蹄霜¶
<pb:KR4h0144_WYG_028-17a>¶
　　次張信夫韻¶
絳帳先生寄一州不教文字到横流草𤣥只擬闗門坐¶
好事應從載酒㳺虎穴已曽探虎子龍溝未信出龍頭¶
錦囊詩句年來滿供盡閒花野草愁¶
　　髪脱¶
年年道路少清歡處處葵蔬餽薄飡月色過牕同夜夢¶
霜華著壁獨朝寒求醫未有詩千首破老惟消竹數竿¶
衰髪從今不須脱少留衰白戴黄冠¶
<pb:KR4h0144_WYG_028-17b>¶
　　立秋日¶
畏景流庭過涼颸即坐來物隨時共換人覺老相催憩¶
蝶依藂穏嘶蟬抱樹哀玉簪香好在牆角㡬枝開¶
　　復齋¶
居士年來一復齋馴庭鳥雀絶驚猜雨添牕下硯池滿¶
風揭牀頭書巻開身似臥輪無伎倆心如明鏡不塵埃¶
紛紛寵辱人間世付與浮雲任去來¶
　　北潭¶
<pb:KR4h0144_WYG_028-18a>¶
竹隂松影玊葱蘢十里平堤一徑通碧水乍開新鏡面¶
青山都是好屏風寒蟬高鳥清愁外折葦枯荷小景中¶
酒力未多秋興逸夕陽聊貸半林紅¶
　　晚興¶
秋蟲已息又還吟晚雨初晴又作隂水面微風掠蒼玉¶
雲頭落日緣黄金年豐酒價應須賤睡起茶甌未要深¶
人道雙清到心迹年來無迹亦無心¶
　　雜詩二首¶
<pb:KR4h0144_WYG_028-18b>¶
春江日暖舞清漣客舎蕭蕭一縷烟幽鳥隔林招我醉¶
小桃當戸為誰妍禪心已作沾泥絮詩思渾如上水船¶
却是官閒得無事一簾紅雨枕書眠¶
南皮城下荒秋草說是當日燕支臺世事翻騰只如此¶
吾生棄置已焉哉迎風紫莧因循老背日黄花次第開¶
獨夜不眠思阿謝白羊如駕小車來¶
　　春雪¶
豐年不救兩河饑臘盡纔看小雪飛謾說春來膏澤好¶
<pb:KR4h0144_WYG_028-19a>¶
　其如壟上麥苗稀空花只解驚愁眼濕絮寜堪補敗衣¶
　頗笑西臺瘖御史日斜騎馬踏泥歸¶
　¶
　¶
　¶
　¶
　¶
　¶
<pb:KR4h0144_WYG_028-19b>¶
　¶
　¶
　¶
　¶
　¶
　¶
　¶
御訂全金詩増補中州集巻二十六¶
