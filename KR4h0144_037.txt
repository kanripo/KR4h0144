# -*- mode: mandoku-view; -*-
#+TITLE: 御訂全金詩增補中州集
#+DATE: 2015-08-25 00:41:54.687299
#+PROPERTY: ID KR4h0144
#+PROPERTY: BASEEDITION WYG    
#+PROPERTY: JUAN 卷三十五
<pb:KR4h0144_WYG_037-1a>¶
　欽定四庫全書¶
御訂全金詩増補中州集巻三十五¶
　　史學(八首/)¶
　　　　學字學優延安人兄才字才長住太學有聲學¶
　　　　優正大中省試第一人釋褐舞陽簿辟盧氏令¶
　　　　卒官妻李氏國初河南尹成之孫女小詩殊有¶
　　　　思致學優嘗客京師有所眷久而不歸李作詩¶
　　　　寄之云百年風樹底垂淚到君前學優得詩即¶
<pb:KR4h0144_WYG_037-1b>¶
　　　　日命駕¶
　　　　補歸潛志史學學優延安人昆弟三人兄才長¶
　　　　亦知名學優之學長於史傳地理工詩絶句殊¶
　　　　妙年五十擢南省魁後中廷試得主武陽簿頗¶
　　　　有政聲再倅盧氏令病卒興定末與余同試於¶
　　　　廷始識之中夜棘圍談至旦後先子令葉學優¶
　　　　復來游先子殁學優寄挽詩未㡬亦下世有詩¶
　　　　數百首¶
<pb:KR4h0144_WYG_037-2a>¶
　　陪陳彥文謁筠泉榮上人¶
强隨禪客到西禪竹柏團青蔭石泉一首小詩吟不就¶
閒情元在落花邊¶
　　宫詞¶
寶帶香褠水府仙黄旂彩扇九龍船薰風十里瑤華島¶
一𣲖歌聲唱采蓮¶
　　黙翁溪山横幅(黙翁龎都運/才卿自號)¶
五雲雛鳯下遼天來作金鸞翰墨仙詩酒償殘鶯館債¶
<pb:KR4h0144_WYG_037-2b>¶
簡書薰破鹿門禪自憐嵗月塵中老盡攬溪山筆底傳¶
短草疎林秋一幅典刑人物記當年¶
　　李道人崧陽歸隱圖¶
石壁城頭夜斬闗軟紅塵底曉催班道人一笑那知許¶
門外清溪屋上山¶
　　晚梅¶
孤根春半恰春回剛逐夭桃艷杏開蝶子蜂兒應有語¶
東風元不為渠來¶
<pb:KR4h0144_WYG_037-3a>¶
　　七夕¶
箱牛迴馭錦機閒天上悲歡亦夢間月下並肩人不見¶
蕭蕭風葉滿驪山¶
　　醉後¶
觀魚暫覺心差樂化蝶元來夢亦忙得似醉中都放下¶
春風自與百花香¶
　　過太室¶
三輔祥開表聖期三呼天壽與天齊殿栖碧瓦仍唐制¶
<pb:KR4h0144_WYG_037-3b>¶
洞鎻蒼苔失漢題玉柱已聞安廟祏劍鋒重為剪撐黎¶
升中剰有辭臣賦滿望鸞旂鳯葢西(玉柱卓劍/二峰名)¶
　　　附續夷堅志河中李欽叔初生其父之才作湯¶
　　　餅局有相者為史學優言君後當擢第但當岀¶
　　　此兒子門下為太晚耳學優雅以才名自負不¶
　　　以相者之言為然其後欽叔二十三省元賜第¶
　　　中廷試策宏詞科除應奉翰林文字兩預主貢¶
　　　學優竟岀其門云¶
<pb:KR4h0144_WYG_037-4a>¶
　侯冊(五首/)¶
　　　冊字君澤以門資仕與杜仲梁張仲經劉京叔¶
　　　游用是得名嘗作樂府云玉堦春草傷心碧錦¶
　　　瑟華年過眼空又云千金買斷青樓月爛醉桃¶
　　　花扇影風人多愛之壬辰嵗病京師圍中作詞¶
　　　云回首鳯凰城下路人不見月茫茫明日君澤¶
　　　死其後京城亦丘墟矣¶
　　　補歸潛志侯冊季書先字君澤中山人不喜學¶
<pb:KR4h0144_WYG_037-4b>¶
　　　鬬鷄走狗雄鄉里南渡後慨然有為學心與一¶
　　　時名士游盡絶少年事喜作詩刻苦自喜自漢¶
　　　魏六朝唐宋人諸集無不研究初為李子遷所¶
　　　知薦於余先子亦喜之王飛伯負其材素少許¶
　　　可一見季書詩即加敬為人任俠尚氣然修謹¶
　　　無過失與余交最深久居南頓家甚貧遇朋友¶
　　　傾所有共樂天興改元陳亂失妻獨走大梁詣¶
　　　余㑹疾作數月死諸朋友為買棺葬西城余為¶
<pb:KR4h0144_WYG_037-5a>¶
　　　誌其墓刻石平生詩甚多同王飛伯唱和南頓¶
　　　同余唱和梁園又喜效西崑體甚有得其弔一¶
　　　貴人云歌飜薤露芻靈逺門掩秋風甲第深又¶
　　　云峰前雨送閨中夢樓上雲凝扇底歌又明月¶
　　　花樓閒玉鳯秋風桂漏戛銅龍又九疑湘瑟悲¶
　　　龍竹子夜秦簫引鳯樓又幽鳥弄音花覆地斷¶
　　　虹沉影水明河又詠雨云勢侵書帙緗芸潤聲¶
　　　入簾旌蠟炬清又和飛伯云世事催人南去早¶
<pb:KR4h0144_WYG_037-5b>¶
　　　夢魂失路北歸遲置之唐人集中誰復疑其非¶
　　　也¶
　　寒食(時年/十八)¶
交游零落葉辭柯嵗月崢嶸馬注坡燕子不來寒食過¶
滿城風雨落紅多¶
　　醉中¶
爛醉歸來驢失脚破靴指天冠倒卓起來白眼望青天¶
狂氣崢嶸無處著陶潛止酒意有在餔糟啜醨良未害¶
<pb:KR4h0144_WYG_037-6a>¶
君看謝奕對桓温得失老兵何足怪螟蛉蜾嬴待二豪¶
飲中寧有山家濤平明徑訪陳驚座相對春風把蟹螯¶
　　學古體¶
桐風吹月烏啼井蟾波濕露沈雲影素絲牽玉轉泉華¶
美人睡覺燕支冷銀鈎挂簾北窓曉翠鬟臨鏡雙鸞小¶
黄衫少年望不來寂寂庭堦滿春草¶
　　昨朝¶
昨朝已作春歸辭今日還成送客詩客子春光俱不見¶
<pb:KR4h0144_WYG_037-6b>¶
落花寂寂閉門時¶
　　楚宫¶
離宫樓閣與天通暮雨朝雲入夢中回首舊時歌舞地¶
女蘿山鬼泣秋風¶
　王元粹(三十三首/)¶
　　　元粹字子正初名元亮後止名粹平州人系岀¶
　　　遼世衣冠家年十八九作詩便有高趣性習專¶
　　　固世事不以累其業故時輩無能當之者正大¶
<pb:KR4h0144_WYG_037-7a>¶
　　　末用門資叙為南陽酒官遭亂流寓襄陽襄陽¶
　　　破隻身北歸寄食燕中遂為黄冠師有十月風¶
　　　霜侵病骨數家針線補殘衣之句親舊有憐其¶
　　　孤苦欲為之更娶者子正業已高舉主太極道¶
　　　院竟不能自返年四十餘癸夘九月病卒詩人¶
　　　淄川楊叔能挽之云匹婦主中饋雖貧生理存¶
　　　五言造平淡隻影卧黄昬漫下陳蕃榻虚沾文¶
　　　舉罇北平家世絶銜恨入荒原從弟鬱亦攻詩¶
<pb:KR4h0144_WYG_037-7b>¶
　　　方之其兄葢商周矣¶
　　春日(時年/十八)¶
春日何慘慘春雲何陰陰桃李都未花況乃餘寒侵久¶
在城市居而無人見尋讀易了一編靜見天地心貧士¶
寡徒侣古來非獨今¶
　　臨高¶
客子臨高秋思生碧山無際暮雲横但看八月草木落¶
未見中原塵坌清流景暗徂人易老故園何在夢頻驚¶
<pb:KR4h0144_WYG_037-8a>¶
罇中有物同誰盡正要相看醉膽傾¶
　　葉縣贈李長源¶
相見各異縣嵗暮風霜清三日同眠食深見故人情藉¶
問何所歴大梁與秦京悠悠川途永冉冉嵗月傾子當¶
東北馳予亦西南征人事相羇束何時當合并聊斟昆¶
陽酒為澆胸次平岀處固難必勉哉崇令名¶
　　送李文起令鄜城¶
好去鄜城宰當途有薦章長才試縣邑嘉政寄循良逺¶
<pb:KR4h0144_WYG_037-8b>¶
路連秋草征衫帶夕陽濟時公等在吾欲汎滄浪¶
　　九日¶
憑高一望客心傷風景蕭條是楚鄉飛鴈欲歸何處去¶
幽花還似昔年芳詩因感物聊成詠酒為隨人强舉觴¶
十載蹉跎身事晚毎逢佳節轉淒涼¶
　　壽李長源¶
匹馬短衣看此行看君誰信是書生聽詩未覺秦川逺¶
倚劍長懷晉水清一飯見哀韓信恥千金為壽魯連輕¶
<pb:KR4h0144_WYG_037-9a>¶
壯年休灑新亭淚且為江山灌巨觥¶
　　旅次¶
旅次渾無定生涯亦漫勞病求方士藥寒憶故人袍避¶
俗惟黄巻忘憂但濁醪柴門多落葉昨夜朔風高¶
　　西山避亂三首¶
蒼山多回互四望令人迷過午日已暖殘雪融為泥路¶
滑不可進弱葛愁攀躋老幼委溝壑不如犬與雞嗷嗷¶
同行子手中各有攜汲澗為飲食架木為巖栖夜半三四¶
<pb:KR4h0144_WYG_037-9b>¶
驚翁媪禁兒啼念我長病母亂離隔東西¶
野宿不得曉飛霜沾敝袍空山凝寒色天邊星月高憶¶
昨離鄂城數家同遁逃穿林恐相失前後聞呼號避亂¶
但欲逺焉知登頓勞俯臨萬仞壑性命輕鴻毛¶
青青道邊麥知是誰家田山田固已薄榛石復相連旁¶
有破茅屋日入不見烟藉問舊居者聞亂已西遷平生¶
苦淪薄對此增慨然甲兵暗宇宙誰能安一㕓愁憂無¶
從訴仰面視蒼天伐木南澗底雙鹿過我前¶
<pb:KR4h0144_WYG_037-10a>¶
　　還鄂城舊居(四月六/日作)¶
南風兵塵遠病客返舊居入門顧四壁書籍亦無餘數¶
口共嗷嗷日事將何如屋破未暇葺草滿須當鋤昔去¶
季冬末今來孟夏初深媿資用絶時時煩里閭¶
　　經廢宅¶
誰家住宅北山隈亂後逋人尚未回惆悵門前是官道¶
臨風一樹杏花開¶
　　登鄂城寺樓¶
<pb:KR4h0144_WYG_037-10b>¶
亂後行藏豈自由此身雖在病兼憂一杯徒積黄泉恨¶
四壁難為白日謀數極乾坤見中否跡隨丘壑恐長休¶
可憐海内干戈滿獨對江山倚寺樓¶
　　八月二十三日夜走西山¶
婦病不能進兒啼不肯行蒼茫荒野外北風鼓鼙聲老¶
幼夜中逃失路入榛荆月岀天欲曙山頭峰火明鄧卒¶
一戰潰敵勢遂縱横昨朝使帖下主將亦還營嗷嗷二¶
十載何時見昇平我生值世亂世亂難為生¶
<pb:KR4h0144_WYG_037-11a>¶
　　哭李長源¶
十月西來始哭君山中何處有孤墳以才見殺人皆惜¶
忤物能全我未聞李白歌詩堪應詔陳琳草檄偶從軍¶
窮途無地酬知己㑹待昇平輯舊文¶
　　襄陽七絶句¶
江雨初晴江漲發涼風吹水波浪開日暮津頭聞打鼓¶
越商巴賈卸船來¶
街頭魚米近頗貴縮項長腰最可珍江東蓴鱸亦何好¶
<pb:KR4h0144_WYG_037-11b>¶
能令張翰稱達人¶
近值䘮亂棄中原南來亦復著南冠吾家舊井峴山畔¶
野老漫作北人看¶
襄陽城府自古雄千甍萬瓦當晴空短衣少年何處客¶
相邀一醉楚樓中¶
城東大堤堤上頭何處女郎同岀遊紫葢留連不歸去¶
唱歌日暮傍汀洲¶
江上小兒誇善没一日入水知㡬回汝曹未有機心在¶
<pb:KR4h0144_WYG_037-12a>¶
緣底鷗鳥不飛來¶
歎息耆舊不復見欲問土風誰為陳羊公遺碑武侯廟¶
江邊酒家説向人¶
　　武侯廟¶
武侯祠廟南山曲苔滿荒碑不堪讀客子登臨又一時¶
秋色蒼蒼入喬木天下不可無竒材千年精爽安在哉¶
孤吟徘徊不忍去寒日欲下悲風來¶
　　萬里¶
<pb:KR4h0144_WYG_037-12b>¶
萬里江山動楚吟異鄉風物長年心孤身轉覺乾坤窄¶
往事空驚嵗月深木落高城初過鴈霜飛幽館夜聞砧¶
蹉跎未遂東遊計醉後悲歌淚滿襟¶
　　醉後¶
雲自無依鶴自孤此生誰信有窮途干戈二十年來客¶
留得殘骸傍酒壚¶
　　丹陽¶
仙人樓居避蒸濕東樓縹緲羣仙集風吹高柏影在衣¶
<pb:KR4h0144_WYG_037-13a>¶
忽驚滿座蛟龍入日晚留連共一觴歸來如夢海生桑¶
片雲送雨山頭黑傍水低飛燕子忙¶
　　東樓雨中七詩¶
水邊人去燕爭泥風動綠荷香滿溪高樹遶樓遮望眼¶
獨看山色過墻西¶
倚樓人看水東流橋上行人却望樓零落故宫無覓處¶
蕭蕭禾黍滿城秋¶
多年蒼柏拂簷枝燕子飛來語向誰枕簟不妨留客住¶
<pb:KR4h0144_WYG_037-13b>¶
滿樓風雨下簾時¶
雨入溪樓不見山雨晴依舊數峰閒韋郎詩句王維畫¶
好在幽人指顧間¶
庭中野蔓走青蛇窓外萱葵亂彩霞雲漏斜陽雷漸逺¶
東邊飛雨到瓊華¶
好風吹袖覺涼生雨後東溪水面平無數荷蓮看正好¶
却嫌波底亂蛙鳴¶
溝水清冷樹影圓下樓閒步上樓眠夜來夢裏驚風雨¶
<pb:KR4h0144_WYG_037-14a>¶
元是松聲到枕邊¶
　　　附甘水仙源錄恕齋先生姓王氏名粹字子正¶
　　　北平之巨族也才高而學贍少有詩名毎一詠¶
　　　岀膾炙人口然與世疎濶不事舉業正大間薄¶
　　　游鄧下漂泊江漢間甲午還至燕遇真常大宗¶
　　　師即北面事之執弟子禮居長春宫之萃𤣥堂¶
　　　年四十餘以癸夘九月無疾而逝不浹旬而見¶
　　　夢於誠明張君其云為欵曲不異平昔少焉作¶
<pb:KR4h0144_WYG_037-14b>¶
　　　詩而别云當時毎恨花開早及看花開花已老¶
　　　花落花開能㡬何回頭又見春光好詰旦誠明¶
　　　書見夢之詩白於真常真常嘆曰子正仙矣聞¶
　　　者異之先生為人性恬澹無機構廉潔貞介與¶
　　　人交悉待之以誠聞有道行者雖窮居陋巷必¶
　　　親之嗜讀書作文尤長於詩其古詩雖淡有陶¶
　　　韋之風焉¶
　邢内翰具瞻(一首/)¶
<pb:KR4h0144_WYG_037-15a>¶
　　　具瞻字巖夫遼西人天㑹二年進士與吳蔡為¶
　　　文章友仕至翰林待制¶
　　岀塞¶
樓外青山半夕陽寒鴉翻墨㸃林霜平沙細草三千里¶
一笛西風人斷腸¶
　王太常繪(一首/)¶
　　　繪字質夫濟南人天會二年進士武陟道中詩¶
　　　云梧葉重勝迎日露蕎秧薄要䕶霜雲人頗稱¶
<pb:KR4h0144_WYG_037-15b>¶
　　　之仕至太常卿有注太白詩行於世¶
　　江天秋晚圖¶
萬頃波間踏浪兒瀟湘秋晚趂歸時四山紅葉風聲健¶
散入儂家欸乃詞¶
　杜佺(一首/)¶
　　　佺字真卿武功人宋末有詩名於闗中兒時嘗¶
　　　作藥名詩有杜仲吾家好弟兄自然同姓又同¶
　　　名之句及以五言百韻上乾州通判馬涓涓大¶
<pb:KR4h0144_WYG_037-16a>¶
　　　加賞異阜昌中登科蒞官亦有聲馬嵬太真墓¶
　　　過客多題其詩甚多道陵詔錄其詩得五百餘¶
　　　首付詞臣第之真卿詩在高等舊有錦溪集亂¶
　　　後不復見矣子師楊亦能詩尤工書翰奉天楊¶
　　　煥然云然¶
　　馬嵬道中¶
垂栁陰陰水拍堤春晴茅屋燕爭泥海棠正好東風惡¶
狼籍殘紅送馬蹄¶
<pb:KR4h0144_WYG_037-16b>¶
　邊轉運元勲(二首/)¶
　　　元勲字輔臣豐州人後遷雲中祖貫道遼日狀¶
　　　元輔臣天㑹十年進士終於河間路轉運使其¶
　　　弟元鼎元恕¶
　　望瀛臺春望¶
晴雲如困栁如癡丹杏開殘碧草齊一𣲖望瀛臺下水¶
煖風遲日浴鳬鷖¶
高樓人散酒罇空漫擬新文送五窮獨倚南窓夜岑寂¶
<pb:KR4h0144_WYG_037-17a>¶
一鈎涼月下疎桐¶
　李寧州之翰(四首/)¶
　　　之翰字周卿濟南人宣和末擢第人有勸參童¶
　　　貫可以徑至官職者周卿謝絶之國兵破洺州¶
　　　縳見元帥誘之使降語及君臣之際辭情慷慨¶
　　　自分一死帥憐之遂被錄用後守寧州陷田侍¶
　　　郎珏黨籍除名徙上京遇赦復官終於東平倅¶
　　　有漆園集行於世子靈石尉謙孫德元今在鄉¶
<pb:KR4h0144_WYG_037-17b>¶
　　　里¶
　　書呈仲孚¶
造物固難量誰能計寒餓失馬乃為福夢牛翻作禍長¶
溪霜練靜修嶺蒼龍卧魂夢吾已安不勞歌楚些¶
　　題宻雲州學壁¶
﨑嶇到此興何堪況復風謡意未諳旅舎蕭條空自遣¶
胸懷磊落向誰談留連暮雨侵疎牖宛轉飛雲埽翠嵐¶
因憶林泉歸去好一燈幽夢遶春潭¶
<pb:KR4h0144_WYG_037-18a>¶
　　中京遇因長老¶
天涯流落偶生還古刹相逢語夜闌歎我歸途千里逺¶
喜君禪榻一身安松聲不斷風吟細月影無邊露氣寒¶
分手山堂更寥索冷雲衰草伴征鞍¶
　　嵗暮¶
休怪年來白髪新天涯三載困埃塵偶離沙磧窮陰地¶
収得桑榆老病身對雪莫吟秦嶺句潑醅且醉漢江春¶
此生自斷無餘事何必區區問大鈞¶
<pb:KR4h0144_WYG_037-18b>¶
　三興居士(一首/)¶
　　　三興居士阜昌中人¶
　　題平陰僧寺¶
三吳家近水晶宮行坐紅香綠影中今日異鄉僧寺裏¶
一盆荷葉戰西風¶
　楊興宗(一首/)¶
　　　興宗高陵人宋既渡江故興宗有龍南集予同¶
　　　舎郎楊君羡嘗見之¶
<pb:KR4h0144_WYG_037-19a>¶
　　出劍門¶
嘔啞鳴艣下長川萬疊青峰只眼前山鷓啄殘紅杏粉¶
杜鵑啼破綠楊烟夢迴蜀棧雲千片醉枕巴江月一船¶
物色誰分杜陵老風騷牢落劍南天¶
　趙亮功(一首/)¶
　　　亮功華州人嘗監富平酒¶
　　甘露寺¶
鄭南峰下寺泉石間疎篁飛雨度山閣閒雲生野塘簷¶
<pb:KR4h0144_WYG_037-19b>¶
前松子落厨際柏烟香别後聞鐘磬山陰空夕陽¶
　賈泳(一首/)¶
　　　泳字漢甫洛陽人¶
　　題安生僧寺¶
　天㑹己酉余嘗與王化原李端中同過是寺屬兵厄¶
　甫罹堂宇頽敝繪素剝落秋草野蔓羅生堦上盤桓¶
　終日間閴其無聞時風塵未靜竊謂此地當日就丘¶
　墟及今與端中復來則寺有僧簡師矣向之所見頽¶
<pb:KR4h0144_WYG_037-20a>¶
　　者已完葺剝者復嚴潔鐘閣巍焉石塔巋焉庭樹鬱¶
　　焉皆向之所未有者也因一讀舊題已經五稔自念¶
　　五年之間所向齟齬十步九蹶卒陷機穽豈非禍患¶
　　之來有積漸歟抑得失行止非人所能為歟嗚呼事¶
　　去如夢人生如寄窮達相推雖賢智有不能免焉者¶
　　顧余何足道哉所不知者他日過此寺之興廢余之¶
　　得䘮悲歡又何如也續題一詩貽失路者共為一歎¶
　　云癸丑七月八日題¶
<pb:KR4h0144_WYG_037-20b>¶
　重來已是五年游憂患相仍欲白頭翻羨亭亭兩竒樹¶
　不知風雨過春秋¶
　¶
　¶
　¶
　¶
　¶
御訂全金詩增補中州集巻三十五¶
