# -*- mode: mandoku-view; -*-
#+TITLE: 御訂全金詩增補中州集
#+DATE: 2015-08-25 00:41:55.048706
#+PROPERTY: ID KR4h0144
#+PROPERTY: BASEEDITION WYG    
#+PROPERTY: JUAN 卷五十二
<pb:KR4h0144_WYG_054-1a>¶
　欽定四庫全書¶
御訂全金詩增補中州集巻五十二¶
　　杜仁傑(二十四首/)　(補/)¶
　　　　補杜仁傑字仲梁一字善夫濟南長清人與遺¶
　　　　山善元時累徴不起子元素任福建閩海道廉¶
　　　　訪使以子貴贈翰林承㫖資善大夫諡文穆¶
　　　和信之板橋路中¶
　岸風折枯藤野日明遠燒山晚雲烟深遊子悲險峭平¶
<pb:KR4h0144_WYG_054-1b>¶
　生文字僻所歴入吟嘯急景不貸人佳處領其要¶
　木杪來江光中途憇逍遙佳人在空谷尺素昔見招徒¶
　老黄塵中愧爾漁與樵永懐梁甫吟日暮風蕭蕭¶
　　　禹城道中¶
　自發醯雞覆蓬心得少瘳乾坤一尺箠今古幾全牛嵗¶
　月憐丹竈雲山笑白頭此生眞欲老何地不菟裘¶
　　　病中枕上¶
　忽忽卧幾月遂成疎懶名却因久病後更覺萬緣輕月¶
<pb:KR4h0144_WYG_054-2a>¶
落牕影動夜寒燈暈生狸奴似相慰分坐守殘更¶
　　送信雲父¶
居士身輕日秋天木落時山青雲冉冉川白草離離渉¶
世心將破懐人髩已絲相逢琴酒樂應怪久違期¶
　　病中憶坦夫兄¶
共脱壬辰亂他鄉見愈親論才惟有子知已更無人避¶
世相看老通家未擬貧竹林平日約早晚得為隣¶
　　從軍¶
<pb:KR4h0144_WYG_054-2b>¶
野濶牛羊小天低草樹平呉疆連晉境漢卒雜蕃兵月¶
合圍城暈風酣戰陣聲中原良苦地上古錯經營¶
　　雨中寄高無塵¶
久客饒孤悶連隂動浹旬行雲應已倦細雨亦傷貧飄¶
泊嗟吾道饑寒任此身人家酒應熟誰為問南隣¶
　　雪後書事¶
雪罷山原浄日晴風景新一川花氣午萬壑水聲春天¶
地開華國闗河失戰塵無邊春色裏惆悵獨行人¶
<pb:KR4h0144_WYG_054-3a>¶
　　至日¶
松竹浣花里桑麻杜曲田蒼茫辭蜀地辛苦見秦天死¶
去誰憐汝生還事偶然但甘終壠畝待聘豈前賢¶
　　宿金線泉¶
官舍値淫雨客衣驚早秋洩雲迷灌木行潦帶清流蛛¶
網翻新霽蟬聲咽暮愁古今何限事白首對滄洲¶
　　中秋夜宿普照寺喜周卿至¶
久客厭孤寂跫然聞子來夜凉風縮瑟雲破月徘徊舊¶
<pb:KR4h0144_WYG_054-3b>¶
事休重説新詩且細裁幾年無此夕獨欠兩三杯¶
　　無題¶
老淚河源竭憂端泰華齊苦吟知有恨細寫却無題事¶
與孤鴻北身携片影西催歸烟樹外不用向人啼¶
　　滄浪亭觀雨¶
蕭蕭北風吹北牕浪浪秋雨瀉秋江癡蠅不飛集枯几¶
饑䑕屢出翻空缸雜花葉底開無數佳木門前立自雙¶
散地自知心地遠賞音誰解足音跫¶
<pb:KR4h0144_WYG_054-4a>¶
　　病中呈裕之¶
十載猶能復笑談歸來重覔讀書龕耒陽白酒君應具¶
勾漏丹砂我自慚民訟幾何消自苦(一作/古)山城雖小得¶
窮探也知清儉難持久好趂秋風醉菊潭¶
　　自遣¶
少日襟懐悔自豪暮年志節詎須高敢將議論輕疑孟¶
閒得工夫細和陶酒盡枯腸還磊礧詩成白髮轉刁騷¶
皇天汲汲誠何意也共人生一體勞¶
<pb:KR4h0144_WYG_054-4b>¶
畚鍤家園手自操雖無多景足償勞十年種竹翻嫌宻¶
一日栽松恨不高是處求田消二頃尚誰有夢到三刀¶
得名身後良癡計盡擬浮沉付濁醪¶
　　讀史偶書¶
楊彪不着鹿皮冠元亮還書甲子年此去亂離何日定¶
向來名節幾人全中原消息蒼茫外故里山河涕淚邊¶
六國帝秦天暫醉魯連休死海東壖¶
　　延津待渡寄仲温參議¶
<pb:KR4h0144_WYG_054-5a>¶
一望河干一慨然戰塵如霧水如天要知别後思君處¶
長在孤城落日邊¶
　　夜宿鄆城¶
殘月和燈照敝帷踈風乗隙入征衣恰逢遠客思歸日¶
正是家人説夢時¶
　　長門怨¶
天上神仙也别離人間那得鎭相隨不須貴買臨卭賦¶
只想君王未見時¶
<pb:KR4h0144_WYG_054-5b>¶
　　魯郊¶
六十衰翁更莫閒好將華髮映青山穆生自合尋歸計¶
不在區區醴酒間¶
　　解嘲¶
江氣㝠㝠江雨飛潛夫四月著冬衣野荼&KR1048;謝薔薇發¶
山鷓鴣啼杜宇歸青髩漸隨愁共減素心長與慢相違¶
四方餬口非吾事自識飄零有是非¶
　　髮黄有感¶
<pb:KR4h0144_WYG_054-6a>¶
飄蕭中年髮既少何用白蒼黄未甚絲明知不更黑妻¶
孥恐生悲勸我課鉏摘眷然撫鏡鑷青山墮虚席¶
　　　附山東志仁傑字仲梁濟南長清人才宏學博¶
　　　元時屢徴不起¶
　　　附遺山集南渡後李長源七言律詩清壯頓挫¶
　　　能動揺人心高處往往不減唐人麻知幾七言¶
　　　長韻天隨子所謂陵轢波濤穿穴險固囚鏁怪¶
　　　異破碎陳敵者皆畧有之然長源失在無穰茹¶
<pb:KR4h0144_WYG_054-6b>¶
　　　知幾病在少持擇詩家亦以此為恨仲梁材地¶
　　　有餘而持擇功夫勝其餘或亦有不逮二子者¶
　　　絶長補短大槩一流人也今二子亡矣仲梁氣¶
　　　鋭而筆健業專而心精他日所至當於古人中¶
　　　求之不特如退之之於李元賔也¶
　金全(一首/)　(補/)¶
　　　補全字里闕官知府¶
　　弔王若虚¶
<pb:KR4h0144_WYG_054-7a>¶
才名滾滾滿皇州不羡生封萬户侯鳳沼數番承上語¶
玉堂終日近天逰泰山已墜將何仰梁木新摧歎不休¶
幾度追思猶未已西風吹草一天秋¶
　王术(一首/)　(補/)¶
　　　補术字里闕官刺史¶
　　題呉莘老萬巻堂¶
呉生祖父皆賢明清選幽居殊世俗碧水晴嵐燦户庭¶
白雲宿霧封林麓好收書史貯新堂豈羡珠璣誇潤屋¶
<pb:KR4h0144_WYG_054-7b>¶
文字本為子孫藏子孫能勤文字熟撐腸各有五千巻¶
揷架更盈一萬軸尺璧非寶競寸隂五經何多捫便腹¶
簡編不失鎭時習燈火稍親兼夜讀敏厥修兮就有功¶
學而優則期干禄况宜養志無辭勞又欲分金賙不足¶
責報吾聞如執劵盍為高門待華轂¶
　劉仲游(四首/)　(補/)¶
　　　補仲游字里闕官京兆同尹¶
　　華清宫¶
<pb:KR4h0144_WYG_054-8a>¶
唐家(一作/宗)帝業艱難致終笑明皇學始皇不戒前車成¶
後轍華清宫殿勝阿房¶
　　温泉¶
賜浴華清寵幸殊温泉水滑洗凝酥至今西蜀逢冬月¶
尚畫楊妃出浴圖¶
　　乾陵二首¶
冬苑花開瑞氣殊唐朝周號漫窺圖聰明終悟梁公諫¶
宗廟明禋不祔姑¶
<pb:KR4h0144_WYG_054-8b>¶
處分昭陵牢固帖宣和秘閣至今藏外人豈計圖家事¶
還笏空悲褚遂良¶
　高逸(二首/)　(補/)¶
　　　補高逸字里闕官臨晉縣令¶
　　遊延祚寺留題¶
已向靈峯得勝逰更來延祚少遲留高槐葉宻晴無日¶
廣厦簷深氣似秋嘉果摘將聊自食新詩吟就與誰酬¶
一瓶一鉢能隨分休把身心妄處求¶
<pb:KR4h0144_WYG_054-9a>¶
招提深静少炎曦衰病無堪氣力微一葉未聞庭下落¶
斷雲已見壠頭飛齋餘鳥鵲争殘啄講罷松杉轉夕暉¶
坐羡僧家偏省事令人心地樂皈依¶
　陳君可(一首/)　(補/)¶
　　　補歸潛志君可永寧人¶
　　梅影(一作曹之謙/)¶
隔牕疑是李夫人(疑是一/作渾似)江月多情為返魂不似丹青¶
舊顔色(不似丹青一/作宛是依依)十分(一作/向人)憔悴立黄昬¶
<pb:KR4h0144_WYG_054-9b>¶
　鄔元章(一首/)　(補/)¶
　　　補元章介休人¶
　　題南華觀¶
試拈眞理問南華生死元如覺夢何晝夜曽停覺夢否¶
古今還續死生麽潼山嵗嵗生春草睢水年年有緑波¶
子逝於今已千嵗覺時何少睡時多¶
　齊希謙(一首/)　(補/)¶
　　　補希謙趙閒閒友也歸潛志閒閒作城南訪道¶
<pb:KR4h0144_WYG_054-10a>¶
　　　圖諸公皆有詩希謙亦題其後¶
　　題趙閒閒城南訪道圖¶
億劫夢中誇識解一生紙上作風波到今不敢抽身去¶
畢竟城南有甚麽¶
　張聖予(一首/)　(補/)¶
　　　補聖予爵里無考見續夷堅志¶
　　賦古松¶
蟠根蹙足怪虬藏平頂摩雲翠葢張不怕雪霜侵玉瘦¶
<pb:KR4h0144_WYG_054-10b>¶
却愁雷雨化龍驤異材詎肻資梁棟靈夢還能避斧斨¶
萬古天風吹不老岱宗山色共蒼蒼¶
　梅澤(一首/)　(補/)¶
　　　補澤長安縣人¶
　　望終南山詩¶
明月一樽酒清風萬巻書南山山下地終欲卜隣居¶
　劉方叔(一首/)　(補/)¶
　　　補方叔臨潼縣人¶
<pb:KR4h0144_WYG_054-11a>¶
　　華清宫¶
廢宇傾垣不復新開元輦道盡荆榛惟餘一&KR0637;温湯水¶
長與行人洗路塵¶
　惠吉(二首/)　(補/)¶
　　　補吉臨潼人¶
　　華清宫¶
開元已在太平基天寶何縁遽致衰應是用人終始異¶
温泉嗚咽漫含悲¶
<pb:KR4h0144_WYG_054-11b>¶
　　驪山¶
唐祚方當七葉興侈心一動事華清峯巒花木千重秀¶
樓閣雲霄萬丈平賜浴但聞專寵幸信讒不復用賢明¶
直教兵震漁陽地破碎霓裳羯鼔聲¶
　胡光謙(二首/)　(補/)¶
　　　補光謙河中人¶
　　遊延祚寺用前人韻¶
精藍並構每攀逰接翠連香為少留牆外果懸紅帶日¶
<pb:KR4h0144_WYG_054-12a>¶
堂前松偃老經秋羡君利禄身非戀笑我雲山志未酬¶
欲學高眠林下客萬縁銷盡更何求¶
路入西郊背曉曦給孤園近景霏微光揺三界金繩動¶
聲颺雙林玉磬飛龍過山隂拖翠靄僧眠溪影弄寒暉¶
羣公已約開蓮社只恐陶潛未肻依¶
　　　附金史章宗本紀明昌三年四月尚書省奏提¶
　　　刑司察舉涿州進士劉器博博州進士張安行¶
　　　河中府胡光謙光謙年雖八十三尚可任用勅¶
<pb:KR4h0144_WYG_054-12b>¶
　　　劉器博張安行特賜同進士出身光謙召赴闕¶
　　　秋七月丁亥光謙至闕命學士院以雜文試之¶
　　　稱㫖上曰朕欲親問之八月辛亥特賜光謙明¶
　　　昌二年進士第三甲及第授將仕郎太常寺奉¶
　　　禮郎官制舊設是職未嘗除人以光謙德行才¶
　　　能故特授之¶
　李中立(一首/)　(補/)¶
　　　補中立字里無考¶
<pb:KR4h0144_WYG_054-13a>¶
　　題凌雲臺¶
山圍平野四囘環天迥臺高眼界寛雲漏殘陽明遠岫¶
濤翻急雨漲前灘一川勝趣四時好千里雄風三伏寒¶
誰見凌雲清絶處夜凉空翠濕闌干¶
　翟欽甫(一首/)　(補/)¶
　　　補宋趙溍養疴漫筆翟欽甫金人也衆飲清庵¶
　　　欽甫偶至衆不之識俾賦清庵詩欽甫故拙起¶
　　　句衆皆大笑及賦畢衆失色愧謝延之上座¶
<pb:KR4h0144_WYG_054-13b>¶
　　清庵¶
為問清庵何以清霜天明月照蓬瀛廣寒宫裏琴三弄¶
白玉樓頭笛一聲金井玉壺秋水冷石田茅屋暮雲平¶
夜來一枕逰仙夢十二瑶臺獨自行¶
　　　附堯山堂外紀翟欽甫金初人¶
　鄭輝(一首/)　(補/)¶
　　　補絳州志潞公軒在翼城縣宋文彦博知翼城¶
　　　時建河亭後改今名金翼城縣丞鄭輝有潞公¶
<pb:KR4h0144_WYG_054-14a>¶
　　　軒即席繼和劉巨濟秀才韻云云¶
　　潞公軒即席繼和劉巨濟秀才¶
萬壑奔騰滙一灣構堂其上稱吟觀欲同葉令飛鳬近¶
肯作陶軒容膝安心静自當憑棐几氣清不必飾雕欄¶
徒誇海上蓬瀛遠始覺壺中天地寛山勢東南揷雲碧¶
人家高下似星攢擬追潞國悠哉樂(此中父老言潞公/宰此邑優游自樂)¶
(殊不以簿/書介意)盍念清河作者難(縣署皆張/仲温所修)繁暑遠人如酷¶
吏清凉生掖勝仙丹沿流花圃眞堪賞解愠絲絃誰復¶
<pb:KR4h0144_WYG_054-14b>¶
彈窗轉雄風來座上雨踈雌蜺掛林端休思酒社凋零¶
伴(余與前令尹王公美屢㑹/於此今則無復舊日矣)且作詩人冷淡歡我輩三¶
年窮勝趣此中五月亦輕寒民安訟息無餘事醉卧眞¶
須向夜闌¶
　雷發(一首/)　(補/)¶
　　　附山西志雷發有退藏齋詩云云¶
　　退藏齋詩¶
陋室何堪陋巷居退藏天亦隠斯廬看山破費工夫外¶
<pb:KR4h0144_WYG_054-15a>¶
一炷清香玩易書¶
　藺世一(一首/)　(補/)¶
　　　附麟逰志藺世一失其字麟逰人金進士其游¶
　　　永陽園詩云云¶
　　游永陽園詩¶
嵗久仙游觀園新五年過基惟呉生施買地費家貨栽¶
惟王子勤花木逾萬个共勝永陽名千古無令破又添¶
長春亭白雲為戍邏瞰臨渺空濶緑浄不可唾溝塍如¶
<pb:KR4h0144_WYG_054-15b>¶
刻鏤堆繡最堪播瑞槐龍蛇活怪石虎狼卧夜風一河¶
喧晨鐘兩崖和人生歡有幾事往悲豈那欲壓市塵囂¶
且來取静坐願書梁上牌勿使塵泥涴¶
　張旻(二首/)　(補/)¶
　　　附順天志金張旻有題天壇詩¶
　　題天壇二首¶
親傳君命下丹墀渡水穿雲入翠微王母洞投龍簡日¶
翩翩鶴駕彩雲飛¶
<pb:KR4h0144_WYG_054-16a>¶
皇都别後陟天壇壇上焚香祝萬安喜遇仙燈昭瑞應¶
不妨良夜倚䦨看¶
　劉仲傑(一首/)　(補/)¶
　　　附濵州志仲傑字時彦山東濵州人大定間任¶
　　　郾城令歴清河令遷太常博士有陶山寺詩¶
　　登陶山寺¶
遺跡千年事恐誣幽棲誰信為陶朱不知古寺東山洞¶
曾與西施共隠無¶
<pb:KR4h0144_WYG_054-16b>¶
　程自修(一首/)　(補/)¶
　　　補谷音洛陽程自修字忘吾性孝友讀書城東¶
　　　門翰林元裕之上其言行除禮部郎中自修聞¶
　　　之棄家南去其獨坐詩甚佳¶
　　獨坐¶
終南在吾目秋色遠接應誰招天外翠來作牕中靚娟¶
娟初畫眉盈盈獨臨鏡雲去物象空月出心源瑩我欲¶
往從之有客誇㨗徑洗耳復洗耳松風入清聽¶
<pb:KR4h0144_WYG_054-17a>¶
　王澮(二首/)　(補/)¶
　　　補谷音遼東王澮字元佐博學醇行州刺史迎¶
　　　為師教授弟子百餘貞祐中就拜宣撫遼東宰¶
　　　相屢書請澮之鎮澮不應浮海遯去其感遇詩¶
　　　云云¶
　　感遇二首¶
迅景走北陸高木交翔風衆情悦妖冶豈云惠其終萬¶
事無不有流轉大化中古來論成敗咄咄魚為龍牛車¶
<pb:KR4h0144_WYG_054-17b>¶
竄下國勢異情則同征誅繼揖譲桓桓湯武功彼美二¶
三子一笑清酤空¶
光風蕩繁囿丹緑綴柔柯游子去萬里空閨斂翠蛾行¶
雲落江水酒盡不成歌雞飛與狗走妾命獨奈何¶
　國醫張子和(三首/)　(補/)¶
　　　補歸潛志張子和睢州考城人初名從正精於¶
　　　醫貫穿難素之學歴歴在口其法宗劉守眞宗¶
　　　素藥多用寒涼然起疾救死多取效士大夫稱¶
<pb:KR4h0144_WYG_054-18a>¶
　　　焉為人放誕無威儀頗讀書作詩嗜酒久居陳¶
　　　游余先子門後召入太醫院旋告去隠然名重¶
　　　東州麻知幾九疇與之善子和論説其術因為¶
　　　文之有六門三法之目特行於世㑹子和知幾¶
　　　相繼死迄今其書有焉¶
　　　補趙秉文遺太醫張子和書夫天有六氣以生¶
　　　寒暑燥濕風火故醫家欲治寒則必以熱藥欲¶
　　　治熱則必以寒藥二者則不可以偏廢往時呉¶
<pb:KR4h0144_WYG_054-18b>¶
　　　楚之人喜温藥初虞世論之詳矣本朝大定間¶
　　　河間劉守眞者號精於素問多用涼藥以矯一¶
　　　時之弊施之於膏粱之族飲食厚而腠理宻頗¶
　　　得其效而昧者用之至於殺人者多矣如太醫¶
　　　張子和其人者其術亦有足多者子和嘗以炮¶
　　　附子七枚以糖卷餅餌而食之佐以古人蒸熨¶
　　　之法以起人痓病用意㣲矣論者以為喜用涼¶
　　　藥未必然也然醫者人之司命不可不慎書醫¶
<pb:KR4h0144_WYG_054-19a>¶
　　　説以遺之¶
　　㶏亭¶
學劍攻書兩不成年來踪跡愈如萍而今㶏水無魚釣¶
収拾綸竿海上行¶
酷嗜醫經五十年野芹曾獻紫宸前而今憔悴西山下¶
更比文章不値錢¶
齒豁頭童六十三邇來衰病百無堪舊逰馬上行人老¶
不似當初過汝南¶
<pb:KR4h0144_WYG_054-19b>¶
　　　附許州志張從正子和興定中召補太醫居無¶
　　　何辭去乃與麻知幾輩日逰㶏水之上講明奥¶
　　　義辨析𤣥理遂以平日聞見及嘗試效者輯為¶
　　　一書凡十四卷名曰儒門事親¶
　王翰林彪(一首/)　(補/)¶
　　　補歸潛志王翰林彪字武叔大興人貞祐五年¶
　　　經義魁也為文頗馳騁波瀾性踈放嗜酒不拘¶
　　　細事初對廷策宣宗喜其文以為似古人特授¶
<pb:KR4h0144_WYG_054-20a>¶
　　　太子副司經國史院編修官進司經末帝在東¶
　　　宫頗見知後入翰林為應奉遷修撰出為平凉¶
　　　府治中入為待制出刺荆州未赴南京被圍執之¶
　　　服絶粒藥俄飲酒被藥死¶
　　賦吕唐卿海藏齋¶
虚白雲中含世界軟紅塵底寄虚舟只應烏帽紅塵底¶
相見蒼烟白鷺洲¶
　史懐(補/)¶
<pb:KR4h0144_WYG_054-20b>¶
　　　補歸潛志史懐季山陳郡人少游宕不羈然有¶
　　　才思年既壯乃折節為學與名士李子遷侯季¶
　　　書王飛伯游作詩甚有功嘗作古鏡詩甚工¶
　　冬日即事(存句/)¶
簷雪日高晴滴雨野烟風定暖生雲¶
　劉琢(補/)¶
　　　補歸潛志劉琢伯成中山人刻苦力學事母教¶
　　　弟以孝友聞朋友居鄧州人甚重之正大初舉¶
<pb:KR4h0144_WYG_054-21a>¶
　　　　進士南京余始與相識俄下第歸久之河南亂¶
　　　　聞在武仙軍人中仙使使宋回為所殺哀哉¶
　　　存句¶
　呉蠶絲就方成繭楚柳綿飛又作萍¶
　¶
　¶
　¶
　¶
<pb:KR4h0144_WYG_054-21b>¶
　¶
　¶
　¶
　¶
　¶
　¶
　¶
御訂全金詩增補中州集巻五十二¶
