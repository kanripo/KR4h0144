# -*- mode: mandoku-view; -*-
#+TITLE: 御訂全金詩增補中州集
#+DATE: 2015-08-25 00:41:54.258638
#+PROPERTY: ID KR4h0144
#+PROPERTY: BASEEDITION WYG    
#+PROPERTY: JUAN 卷十四
<pb:KR4h0144_WYG_016-1a>¶
　欽定四庫全書¶
御訂全金詩增補中州集巻十四¶
　　趙秉文六¶
　　　嵩山道中¶
　為愛青山懶著鞭吟詩時作鶴頭偏驀然得句驚飛鳥¶
　樸簌巖花墮馬前¶
　屋頭山色靜無埃竹裏柴門水際開驚怪籬中犬迎吠¶
　有人知自碧嵩來¶
<pb:KR4h0144_WYG_016-1b>¶
　　　題南城樓¶
　樓上遙看郊外村不須騎馬坐平分人家應在青山外¶
　時有歸牛下白雲¶
　　　香巖寺壁¶
　　一夕秋風變素商蕭蕭雲物換新凉片雲不作前溪雨¶
　飛過髙城有底忙¶
　　　題扇頭¶
　魏三句裏數聲艣秦七詞中萬㸃鴉好在團團明月底¶
<pb:KR4h0144_WYG_016-2a>¶
一彎流水幾人家¶
　　三學院對月¶
何年覲佛朝天子各以寶花樓閣俱為問上方銀世界¶
不知有此夜寒無¶
　　祕魔巖¶
鐵鎖闗藏五百龍文殊遊戲作神通山僧要辦金剛眼¶
莫謂魚鰕在此中¶
　　囘春谷¶
<pb:KR4h0144_WYG_016-2b>¶
氷崖雪柱道人家谷榜囘春事已夸却恐陽和在泉底¶
未春先發忍冬花¶
　　登萬聖閣¶
中州之山臺山髙遍尋五頂無乃勞老去看山無脚力¶
直憑一閣了秋毫¶
　　馬頭¶
天外亂山圍曠野水邊孤塔背層城馬頭才抹桑乾路¶
愁見行人問去程¶
<pb:KR4h0144_WYG_016-3a>¶
　　趙橋望¶
天垂曠野初疑合地轉深巖忽似窮偶向髙崖聞笑語¶
寒春一帶夕陽中¶
　　漁陽道中¶
盤山曾藉上方眠落日蒼蒼響石泉夜半峯頭聽鳴鹿¶
半崖松子落堦前¶
　　逹北京¶
小車日日碾征塵臥即看書坐欠伸露宿風餐二千里¶
<pb:KR4h0144_WYG_016-3b>¶
青山無處不隨人¶
　　龍山怪松¶
自笑書生骨相窮倒騎驢看兩三峯天東稍喜無碑讀¶
踏雪還來看怪松¶
　　東京見梅¶
二月天東凍未蘇梅花市骨也清臞一枝萼緑來千里¶
為問東君管得無¶
　　遼東¶
<pb:KR4h0144_WYG_016-4a>¶
幾家籬落枕江邊樹外秋明水底天日暮沙禽忽驚起¶
一痕冲破浪花圓¶
　　北都雪望¶
千山雪盡出樵車一逕雲移去似蛇小屋平頭虚落裏¶
炊烟起處是人家¶
　　北都小雪¶
邊城小雪試年華烟冷貔貅十萬家探使不來人半醉¶
將軍氊帳卓平沙¶
<pb:KR4h0144_WYG_016-4b>¶
　　襲香亭¶
小橋虹影截波光面面荷花鏡裏粧風月要知無盡藏¶
一亭分作兩亭香¶
黄堂公退吏人稀露下西溪鶴未知一榻清香無著處¶
曉風殘月獨來時¶
　　錦波亭¶
柳影移隄歩晚凉清溪放閘水泱泱胸中經緯天機錦¶
閒却小亭風露香¶
<pb:KR4h0144_WYG_016-5a>¶
　　靈感寺¶
斜廊深院斷人行雪聚松中立鳥清僧臘數殘門乍啟¶
驚飛誶語獨含情¶
青青隠隠入烟微一日看山坐水涯何事晚來風截斷¶
偶看白鳥過林時¶
　　雞鳴山下橋¶
兩山相對翠屏開一水中流礙石迴橋北橋南路分處¶
紅塵一騎日邊來¶
<pb:KR4h0144_WYG_016-5b>¶
　　和舜元雜詩¶
瘦馬龍鍾兩鬢華敲門避雨野人家門前籬落猶懸路¶
十里晚風吹斷霞¶
三五殘星闕角東淡黄楊柳月明中貪看稚子收殘葉¶
駐馬天街滿袖風¶
　　聖安小集¶
松軒却扇風仍好苔逕無花雨亦香門外市聲鏖午枕¶
老僧元不下禪牀¶
<pb:KR4h0144_WYG_016-6a>¶
　　和子約立春¶
唐虞禮樂歲元新齊魯中書有大臣泰定三年調玊燭¶
衣冠萬國拜王春¶
　　二青圖¶
大青天驥之雲仍小青八尺猶龍騰三十年來無汗馬¶
不將遺像鑄興陵¶
　　古北口¶
幾家墟落兵戈外數畝荒田谷澗中日暮圍塲來野鹿¶
<pb:KR4h0144_WYG_016-6b>¶
令人長憶筆頭公¶
　　撫州¶
蕭寺金風動刹竿西城北斗挂欄干一蟲不響夜更靜¶
片月未高山已寒¶
燕賜城邊春草生野狐嶺外斷人行沙平草逺望不盡¶
日暮惟有牛羊聲¶
　　北苑寓直¶
柳外宮墻粉一圍飛塵障靣倦斜暉瀟瀟幾㸃蓮塘雨¶
<pb:KR4h0144_WYG_016-7a>¶
曾上詩人下直衣¶
　　玊堂¶
玊堂看到午隂移日薄春閒下直遲悞喜交畨旗脚轉¶
隔墻送過小桃枝¶
　　西溪¶
山垠西北塵沙少水際東南風月寛盡日朱門人不到¶
鳬鷖引子傍欄干¶
　　過邯鄲¶
<pb:KR4h0144_WYG_016-7b>¶
十五年來黍一炊叢臺重覓舊題詩而今馬上行人老¶
不似當初過趙時¶
　　臨洺¶
聰山洺水送還迎世事浮雲幾變更白髮重來相識盡¶
逢人欲問小時名¶
　　眞際栢¶
趙州東院庭前栢二百年來屈鐵柯莫怪兩株纒欲死¶
後來禪客葛藤多¶
<pb:KR4h0144_WYG_016-8a>¶
　　滹沱¶
滹沱一箭截天來六月砅雷打土崖一夜北風吹岸柳¶
直從中渡撁船廻¶
　　淶陽道中¶
石頭犖确水縱横人在青山影裏行忽悟過溪驚笑語¶
斷崖茅屋暮舂聲¶
　　昌平狄梁公廟¶
力扶滄海將頽日目送西山不盡雲一邑豈能占惠愛¶
<pb:KR4h0144_WYG_016-8b>¶
至今天下不名君¶
　　靈峯院¶
天門劃斷兩崖青拄杖靈峯頂上行一片白雲巖下起¶
不教眼力盡東溟¶
　　燕¶
宦遊憐我食官倉贏得青青兩鬢蒼不會無情雙燕子¶
南來北去為誰忙¶
　　湧雲樓雨¶
<pb:KR4h0144_WYG_016-9a>¶
片雲頭上一聲雷欲到冠山風引囘窓外忽傳林葉響¶
坐看飛雨入樓來¶
簾雨風斜不上鈎欄干吹濕怕人愁雷聲驅雨東山去¶
留下斜陽恰半楼¶
　　題閻立本職貢圖臨本¶
周王職貢朝萬邦右相丹青古無雙好本不應天下獨¶
解如明月印千江¶
金犀&KR1603;面覘天庭王會圖中見典刑已了宣威沙漠事¶
<pb:KR4h0144_WYG_016-9b>¶
更煩右相寫丹青¶
　　墨梅¶
墨師不作胭脂面却恐傍人嫌我眞相逢莫道不相識¶
夏馥從來琢玊人¶
　　香山¶
山秀薰人欲破齋臨行别語更徘徊筆頭滴下烟嵐句¶
知是香山境裏來¶
　　夏日¶
<pb:KR4h0144_WYG_016-10a>¶
樹木交隂鳥自呼蘧蘧殘夢破華胥虛簷一道風如水¶
展盡牀頭幾葉書¶
　　太寧吟詩臺(雨中/)¶
易州山水甲天下一日太寧如死灰山意似羞人識面¶
雨昬丞相賦詩臺¶
　　樓上¶
樓頭四面好風生下與遙山一樣平睡起紗㡡欹枕處¶
恰如水底看雲行¶
<pb:KR4h0144_WYG_016-10b>¶
山城過雨怯衣單清暁樓頭六月寒却喚奚奴添半臂¶
要乘凉氣倚欄干¶
　　登晉陽閣¶
坡陀勢盡晉川開一線汾河掌上來斜日西風倚高閣¶
白鳥飛過天門囘¶
　　中山會故人¶
三十二年役夢魂故人老盡一身存燈前細雨當時話¶
别後相思誰與論¶
<pb:KR4h0144_WYG_016-11a>¶
　　下直¶
綠槐影裏鳥呼風退食凉生襟袖中滿地綠苔承歩障¶
楸花無蒂落深宫¶
　　潭上¶
倒影花枝照水明三三五五岸邊行今年潭上遊人少¶
不是東風也世情¶
日斜飛盡往來塵為怕春愁戀酒樽醉裏不知歸去晚¶
(闕/)聲留著(關/)華門¶
<pb:KR4h0144_WYG_016-11b>¶
　　宿王佐宅¶
鞍山柘水事茫茫猶記同遊宿上方老大重㝷窓下宿¶
殘經挂壁故人亡¶
　　燕子圖¶
一别天涯十見春重來白髪一畨新心知話盡春愁處¶
相對依依如故人¶
祝爾區區萬里身錦書囘寄莫辭頻而今塞北看雙翼¶
多少中原失意人¶
<pb:KR4h0144_WYG_016-12a>¶
交親消息兩何如滿眼兵戈不得書為問南來新燕子¶
銜泥曾復到吾廬¶
　　送人之河中¶
功名蟻穴夢南柯投老空門不較多試看鐵牛無用處¶
横身終古負黄河¶
　　題李平夫畫黄山蹇驢詩圖¶
浮光林杪水參差意想先生得句時千古黄山山下路¶
蹇驢不是少人騎¶
<pb:KR4h0144_WYG_016-12b>¶
三十年前濟水東詩中曾識蹇驢翁而今畫出推敲勢¶
却恐相逢是夢中¶
　　中秋日郊外遇雨¶
斜風吹雨水生寒荷葢傾珠下芡盤驚起鷺鷥眠不得¶
冲烟飛過蓼花灘¶
　　登定安閣¶
春風吹袖著欄干薄霧初収雪未殘擬折梅花遮逺日¶
愁看直北是長安¶
<pb:KR4h0144_WYG_016-13a>¶
　　滎陽古槐¶
滎陽縣東千古槐人言曾見漢朝來不知幾覺南柯夢¶
直至如今喚不囘¶
　　新安道中¶
草根啾唧候蟲鳴月黑山腰信馬行夾路水聲長在耳¶
(以下/闕)¶
　　遊華山¶
我與青山有舊盟淡雲微雨忽渝平朝來自獻三峯絶¶
<pb:KR4h0144_WYG_016-13b>¶
眞令山神不世情¶
仙人仙去有仙掌袖中擲下青芙蓉遺與楊羲書一紙¶
暫留笙鶴駐中峯¶
玊龜山下古仙真許我天台一化身擬把嶽蓮騎白鶴¶
下看浮世幾揚塵¶
　　河上公廟¶
河上丈人忘姓名一編道徳了一生時來河上觀物化¶
投醪欲變黄河清¶
<pb:KR4h0144_WYG_016-14a>¶
　　稠桑谷遇雨¶
窮秋雨渡稠桑谷馬滑還經險路過騎上小山三十里¶
天教衝雨看黄河¶
　　濟源四絶¶
歌管年年樂太平而今鉦鼓替歡聲裴公祠下無窮水¶
好乞餘波為洗兵¶
祠前繚繞無窮水樹杪參差不盡山極目水窮山盡處¶
天台猶在白雲間¶
<pb:KR4h0144_WYG_016-14b>¶
樹映樓臺水映空溪容林意兩溶溶夏山如醉無人畫¶
逺處微茫近處濃¶
&KR0436;&KR0436;雲水曉相參寺枕龍蟠十頃潭一徑通幽竹深處¶
居人指是侍中庵¶
　　山行四絶¶
終日看雲不忍還馬蹄犖确兩山間雨聲欲到詩人耳¶
雲氣先濛一半山¶
漠漠青田鷺啄苔背人飛去又飛囘青山影裏銜青稻¶
<pb:KR4h0144_WYG_016-15a>¶
知自濟源枋口來¶
樹根繫栰水淪漪雨裏看山也大奇不見文公陳迹在¶
摩挲苔壁認題詩¶
玊柱峯前紫翠堆道人架竹引泉來穿雲絡石無人見¶
下赴龍門作怒雷¶
　　一雨¶
遙望叢林一塔孤蹇驢日轉古城隅夜來一雨添新漲¶
瀲灧灘頭漸欲無¶
<pb:KR4h0144_WYG_016-15b>¶
　　和楊尚書之美韻¶
河南夫子兩程子要與洙泗繼後塵濂溪先生為張本¶
舞雩風裏浴沂春¶
東萊兩本不朽計讀書原委有本因傷哉絶筆大事記¶
讀經未了已亡身¶
諸公辨論助怪驚削去訓傳非人情文公至正本無我¶
吾道初如日月明¶
漢儒俗學欺盲聾獨有一士超樊籠君家子雲晚治易¶
<pb:KR4h0144_WYG_016-16a>¶
聖人門戸見重重¶
　　題劉徳溫畫湖山豐夏横幅¶
聞道神仙郭恕先曾將清夏畫湖山而今筆墨歸天上¶
時許劉郎見一班¶
湖山清夏不應豐一逕林隂水石中六月凉生青篛底¶
釣魚船上一絲風¶
風來山脚水淪漣林影參差舞鏡天袖裏長安遮日手¶
綠隂多處弄潺湲¶
<pb:KR4h0144_WYG_016-16b>¶
逺處微茫近處濃岸容林意兩溶溶夏山如醉無人畫¶
更倩劉郎作幾峯(與濟源/詩少同)¶
　　題東坡畫古栢&KR0988;石圖三首¶
荒山老栢枿臃腫相伴醜石反成妍有人披圖笑領似¶
不材如我終天年¶
人生散材如散木槁死深山病亦奇放出參天二千尺¶
安用荒藤纒繞為¶
東坡戲墨作樹石筆勢海上驅風濤畫師所難公所易¶
<pb:KR4h0144_WYG_016-17a>¶
縱有此圖無此髙¶
　　雪望¶
吹面風來受雪寒寶花樓閣五雲端船移忽破瓊瑤影¶
丹鳯橋邊駐馬看¶
　　蟬¶
薄薄秋雲兩翼輕淤泥脫迹便恢聲可能枵腹凉隂底¶
受盡人間風露清¶
　　三蘇帖¶
<pb:KR4h0144_WYG_016-17b>¶
他年鴻鴈各分飛風雨蕭蕭有所思猶記讀書懐逺驛¶
夜深燈火對牀時¶
君家一日會三蘇翰墨人間今古無時向明窓展横幅¶
不須更寫徳星圖¶
　　宿朱家寺¶
撤幕風來逺更清窓閒野曠見雲生夜深古殿無燈燭¶
畫壁時因掣電明¶
　　金水河¶
<pb:KR4h0144_WYG_016-18a>¶
金水河邊駐馬時燕春閣外夕陽微舊時同樂園前水¶
曾照寒鴉幾度歸¶
　　晚登太史臺¶
雲鏤殘陽一線金西風吹雨破層隂歸鴉&KR0988;得紅翻背¶
返照依依在逺林¶
　　市橋¶
市橋落日與坡平返照前灣别舸明不覺城頭來暝色¶
囘看天際暮烟生¶
<pb:KR4h0144_WYG_016-18b>¶
　　管幼安濯足圖¶
道䘮何人識重輕白頭不作魏公卿滄浪濯足知君意¶
濁水那能凂我清¶
　　龎才卿畫長江圖¶
青山隠隠水悠悠何處長江是盡頭欵乃一聲人不見¶
忽從天際下歸舟¶
　　淨安寺紫蠟梅¶
倩誰傳語玊林神莫以時宜鬬斬新只是舊時黄面老¶
<pb:KR4h0144_WYG_016-19a>¶
而今現作紫金身¶
　　題伊喇右丞畫雙鹿¶
忘言老人畫雙鹿筆力不減東丹王右相丹青乃餘事¶
向來勲業扶明昌¶
當年扈從直長楊想見秋山槲葉黄沙外小灘圓似月¶
眼明雙鹿噍斜陽¶
　　坡陽歸隠圖¶
年過六袠尚蹉跎奈此坡陽歸隠何不是不歸歸未得¶
<pb:KR4h0144_WYG_016-19b>¶
家山雖好虎狼多¶
　　九日繁臺寺¶
九日登臨一散懐繁臺寺裏插花迥空明衣上波光動¶
知是扁舟泛月來¶
　　道傍古槐¶
虬枝盤屈尚百尺不肯為人光棟梁六月行人汗如洗¶
尚能於世作清凉¶
　　昭君出塞圖¶
<pb:KR4h0144_WYG_016-20a>¶
無情漢月解隨人羞向天涯照妾身聞道將軍侯萬戸¶
已將功業上麒麟¶
　　子卿歸漢圖¶
節毛落盡始歸來白髪龍鍾老可哀猶勝生降不歸漢¶
將軍空有望鄉臺¶
　　龎才卿畫春山歸隠圖¶
了無車馬到山家門外東風掃落花春入山間人不見¶
無時無處不烟霞¶
<pb:KR4h0144_WYG_016-20b>¶
　　遊上清宫¶
隂隂垂柳凈朝暉城郭山林果是非歩繞仙壇香露濕¶
紫玫瑰刺罥人衣¶
醮罷琳宫日更長坐看旛影午悠揚幽人喚起青童睡¶
苔逕掃花筠箒香¶
細細薰風淡淡隂過雲抛雨上花心黄鶯渴咮沾㣲潤¶
飛上髙枝作好音¶
細雨薰風未熟梅仙禽啄實下莓苔夏芳將盡無多景¶
<pb:KR4h0144_WYG_016-21a>¶
紅白葵花相背開¶
　　中牟陽氷篆¶
龍蛇起陸蟲蝕木商盤周鼓秦刻餘中牟三異今則四¶
斷碑殘缺陽氷書¶
　　過楊太尉墳¶
直道從來自不容斷碑千載尚塵封潼闗闗下墳三尺¶
清節高於太華峯¶
　　過長安¶
<pb:KR4h0144_WYG_016-21b>¶
漢苑秦宫半夕陽年年春色管興亡灞橋折盡青青柳¶
不為行人也斷腸¶
茂陵玊盌苔痕土魏帝金盤月(缺/)津獨有乾陵陵上栢¶
年來風雨不能神¶
　　草堂¶
幾家籬落掩柴闗盡在浮嵐湧翠間稻壠明邊通白水¶
竹梢缺處補青山¶
　　過咸陽¶
<pb:KR4h0144_WYG_016-22a>¶
獨立橋邊望白雲摩挲古塜石麒麟千秋萬古功名骨¶
盡作咸陽原上塵¶
上林池籞鎻芳塵直抵南山不屬人世上千年陵谷變¶
千村桑柘鵓鴣春¶
　　題東坡與佛印帖¶
魯公食粥已數月蘇子探囊無一錢身後胡椒八百斛¶
爾曹堪笑亦堪憐¶
　　呼羣鳴鹿¶
<pb:KR4h0144_WYG_016-22b>¶
麑斑剝落錯古錦麚角輪囷生肉芝呦呦誰見羣呼態¶
憶在秋山扈從時¶
露林楓葉動秋山誰道呦呦物性閒同類呼羣更媒禍¶
世間何處不黄間¶
　　五嶽觀¶
瀏瀏清風下曲阿亭亭午影轉庭柯簾虛不捲通明處¶
時有流鶯趂蝶過¶
　　夜¶
<pb:KR4h0144_WYG_016-23a>¶
愔愔小雨一燈熒猶記靈宫夜叩扃繞樹驚烏棲不定¶
踏翻栢子落堦庭¶
　　曉¶
一聲鵯鵊喚年芳底事驚回蝶夢長獨倚欄干梳白髪¶
滿襟清快曉風凉¶
　　暮¶
移牀坐到晚凉時手弄清泉似小兒古觀無人蒼栢暗¶
偶看宿鳥暮投枝¶
<pb:KR4h0144_WYG_016-23b>¶
　　荔支圖¶
雨滴鈴聲蜀道長都縁一曲荔支香宣和無限丹青手¶
好畫當年花石綱¶
　　栽梅¶
滿車飽載梅花供車聲咿咿不成弄月落參横畫角哀¶
横眠正作梅花夢¶
　　鴻溝¶
山川依舊霸圖空楚漢分溝一玦中金翅鳥王分海立¶
<pb:KR4h0144_WYG_016-24a>¶
却應莞爾笑英雄¶
　　遊崆峒四絶¶
西隣鳥䑕北朝那涇水東流入大河一上參雲亭上望¶
山川滿目夕陽多¶
金湯形勝滿秦中戰鼓驚飛北塞鴻為向崆峒山試道¶
可能髙枕聽松風¶
斷碑零落任苔封想像當時問道宫烟鎻洞天三十六¶
時人空禮白雲中¶
<pb:KR4h0144_WYG_016-24b>¶
萬松聲裏暮濤寒盡在參雲一望間只欠懸流二千尺¶
天風吹下翠屏山¶
　　題東巖道人讀書堂¶
　　　裕之先大夫讀書於此東巖其自號也¶
山頭佛屋五三間山勢相連石嶺闗名字不妨從我改¶
更稱元子讀書山¶
　　哀李平父¶
　　　平父能詩善畫與予為密友¶
<pb:KR4h0144_WYG_016-25a>¶
妙畫清詩絶㸃塵丹青才了已無身釣臺即是西州路¶
長使羊曇淚滿巾¶
　　洮石硯¶
何年洮石鴨頭綠磨研來伴中書公乞與玊堂揮翰手¶
便應草檄係西戎¶
　　跋黄華墨竹¶
老可能為竹寫真東坡解與竹傳神墨君有語君知否¶
須信黄華是可人¶
<pb:KR4h0144_WYG_016-25b>¶
淡墨閒臨謝女真蕭然林下自風神世間亦有丹青手¶
只解尋常寫市人¶
　　閏八月十八日會同館諸公同賦絶句五首¶
一年十二度圓月反覺中秋此夜偏天意自憐風露爽¶
更教明月十三圓¶
閏年都未有新霜探借秋花十日香徑約同僚同一醉¶
有花有酒即重陽¶
太平勝事古難幷且盡清歡伴醉醒座中少年三館秀¶
<pb:KR4h0144_WYG_016-26a>¶
也知傍有老人星¶
老去追歡強不能少時思酒似癡蠅佩刀左右更相笑¶
我已年來絶愛憎¶
賓主相忘間濁清坐中談笑雜歌聲道人嘿坐無分别¶
總是秋風萬籟鳴¶
　　馬上見桃花¶
可憐馬上逢春色不得明窓貯石瓶祇恐東風易零落¶
兔葵燕麥又青青¶
<pb:KR4h0144_WYG_016-26b>¶
　　列子廟¶
天禄讐書已斷編枉將放蕩雜真筌如何得似東臯子¶
刪却楊朱力命篇¶
東土西天一幻縁先生古佛豈其仙真機指出無生死¶
勘破髑髏未兆前¶
　　翠微寺¶
南山常愛退之詩未脫雲烟潤色之要見山光如潑黛¶
更須留待雨晴時¶
<pb:KR4h0144_WYG_016-27a>¶
南山深鎻翠微宫寺在山南十里東秪&KR0988;朝來衫袖濕¶
不知身在翠微中¶
　　宿索水¶
楚漢相隨京索間路人指㸃舊河闗英雄成敗一丘土¶
雲自髙飛水自閒¶
　　平泉店逢夏使¶
穹廬毳服異華風馬上相逢一笑同贈我何勞繞朝策¶
賀䦨千里已胸中¶
<pb:KR4h0144_WYG_016-27b>¶
　　暮春用寒字韻¶
柳隂彩艦繫朱欄樓外鞦韆搭畫杆袚禊人歸池館靜¶
吹花風急皺波寒¶
一年芳物已䦨珊年少春愁為牡丹村落人家雨前後¶
蓬窓罩紙䕶蠶寒¶
　　初聞鴈¶
囑爾南來新鴈羣封書好寄未歸人天涯憔悴多風雪¶
回首中原又一春¶
<pb:KR4h0144_WYG_016-28a>¶
　　宿遂初園¶
病身三日園亭主自慶還須把一盃猶勝西隣王學士¶
金門到老不曾來¶
　　别春¶
年年春去歸何處今日須為别一畨把酒問花花不語¶
夜來風雨淚珊珊¶
　　　附圖繪寶鑑趙秉文畫梅花竹石筆力雄健命¶
　　　意髙古¶
<pb:KR4h0144_WYG_016-28b>¶
　　　附庶齋老學叢談金朝學士趙秉文使西夏中¶
　　　途聞夏主殂而囘楊尚書之美以詩戲之云中¶
　　　朝人物謫仙才金節煌煌使夏臺得句逢人唾¶
　　　珠玊揮毫落紙散瓊瑰一封書貸揚州牧半夜¶
　　　雷轟薦福碑窮達書生畧相似滿頭風雪却囘¶
　　　來¶
　　　附元好問趙閒閒真贊云周旋於王廣道宗平¶
　　　叔之間而獨能紹聖學之絶業斂遯於蔡無可¶
<pb:KR4h0144_WYG_016-29a>¶
　　　　党竹溪之後而竟推為斯文之主盟不立崖岸¶
　　　　之謂和不置町畦之謂誠不變燥濕之謂定不¶
　　　　汙泥滓之謂清藹然溫粹見於丹青雖無老成¶
　　　　人尚有典型鳯衰無周龍移啟魏殄瘁攸屬古¶
　　　　為悲欷人知為五朝之老臣不知其為中國百¶
　　　　年之元氣¶
　¶
　¶
<pb:KR4h0144_WYG_016-29b>¶
　¶
　¶
　¶
　¶
　¶
　¶
　¶
御訂全金詩增補中州集巻十四¶
